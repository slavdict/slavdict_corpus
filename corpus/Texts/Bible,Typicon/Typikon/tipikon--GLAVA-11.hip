<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>


[гл\ва а~_i] W= канw'нjьхъ всея` седми'цы, ка'кw
пою'тся канw'ни _о=ктw'иха съ мине'ею.

Въ понедjь'льникъ на о_у='трени: Канw'нъ покая'ненъ пое'мъ 
со i=рмосо'мъ на s~: И= безпло'тныхъ на д~: И= мине'и 
ст~а'гw на д~. А='ще ли пое'тся ст~а'гw на s~, w=ставля'ются 
во _о=ктw'ихjь _о='ба му'ченична. И= пое'мъ ст~а'гw на s~. 
А='ще ли пое'тся ст~а'гw полv"еле'й: тогда` не пое'тся 
_о=ктw'ихъ: Но пое'мъ канw'нъ бц\дjь, и=ли` а='ще 
предпра'зднство, и=ли` попра'зднство со i=рмосо'мъ на s~: 
I=рмо'съ по два'жды, тропари` на д~: И= ст~а'гw на и~. Си'це 
о_у='бw во всю` седми'цу пое'мъ полv"еле'йнагw ст~а'гw 
канw'нъ на и~, jа='коже въ понедjь'льникъ се'й jа=вле'но 
_е='сть. А='ще прилуча'тся два` ст~ы'хъ, w=ставля'ется 
канw'нъ безпло'тныхъ: И= пое'мъ канw'нъ покая'ненъ, со 
i=рмосо'мъ на s~: И= ст~ы'хъ по д~ стiха`.

Во вто'рникъ на о_у='трени: Канw'нъ покая'ненъ со 
i=рмо'сомъ на s~: и= предте'чи на д~: и= мине'и ст~а'гw на 
д~. А='ще ли пое'тся ст~ы'й на s~, w=ставля'ются во 
_о=ктw'ихjь _о='ба му'ченична: и= пое'мъ ст~а'гw на s~. 
Полv"еле'й же по предпи'санному. Та'кожде быва'етъ, а='ще и= 
два` ст~ы'хъ, канw'ны и=`мъ по четы'ре стiха`.

Въ сре'ду на о_у='трени: Канw'нъ кр\ста`, со i=рмосо'мъ на 
s~, и= бц\ды на д~: и= ст~а'гw на д~. А='ще ли пое'тся 
ст~ы'й на s~, w=ставля'ются _о='ба му'ченична во 
_о=ктw'ихjь, и= пое'тся кр\стный канw'нъ со i=рмосо'мъ на 
д~, и= бц\ды на д~: и= ст~а'гw на s~. Та'кожде быва'етъ, 
а='ще бу'детъ и= два` ст~ы'хъ во _е=ди'нъ де'нь.

Въ четверто'къ на о_у='трени: Пое'мъ канw'нъ ст~ы'хъ 
а=п\слwвъ, со i=рмосо'мъ на s~: и= ст~а'гw нiкола'а на д~: 
и= мине'и ст~а'гw на д~. А='ще ли пое'тся ст~ы'й на s~: 
Пое'мъ канw'нъ а=п\слwвъ, со i=рмосо'мъ, и= съ 
бг~оро'дичнымъ, на _е~: и= ст~а'гw нiкола'а, съ бг~оро'дичны 
на г~: и= мине'и на s~. А='ще бу'дутъ два` ст~ы'хъ, и= 
пое'мъ канw'нъ а=п\слwвъ, со i=рмосо'мъ на s~, и= ст~ы^мъ на 
и~.

Въ пято'къ пое'мъ, jа='коже и= въ сре'ду jа=вле'но _е='сть 
неизмjь'ннw.

Въ суббw'ту же, всегда` предваря'етъ въ мине'и ст~ы'хъ: и= 
пое'мъ ст~а'гw мине'и, со i=рмосо'мъ на s~. Та'же хра'ма 
ст~а'гw, на д~, и= во _о=ктw'ихjь мч~нченъ канw'нъ на д~. 
А='ще ли два` ст~ы'хъ: въ мине'и пое'мъ _е=ди'ному канw'нъ 
со i=рмосо'мъ на s~: и= друго'му на д~: и= мч~нченъ канw'нъ 
_о=ктw'иха на д~: Хра'ма же канw'нъ w=ставля'ется. А='ще ли 
хра'мъ хр\сто'въ, и=ли` бц\ды: и= пое'мъ пре'жде хра'ма 
канw'нъ, со i=рмосо'мъ на s~. I=рмо'съ по два'жды, тропари` 
на д~: и= ст~а'гw на д~: и= _о=ктw'иха мч~нченъ канw'нъ на 
д~. А='ще ли ст~ы'й на s~: И= пое'мъ хра'ма со i=рмосо'мъ на 
д~: и= ст~а'гw на s~: и= _о=ктw'иха на д~.

[зри`] Вjь'домо же бу'ди и= сiе`: Въ ку'юлибо суббw'ту 
славосло'вiе прилучи'тся: на о_у='трени канw'нъ хра'ма, 
а='ще _е='сть хр\сто'въ и=ли` бц\ды, со i=рмосо'мъ на s~: 
i=рмо'съ по два'жды, тропари` на д~: и= ст~а'гw на и~. А='ще 
же хра'мъ ст~а'гw и=ли` ст~ы'я: пое'мъ канw'нъ бц\ды 
преше'дшiя недjь'ли о_у='треннiй, со i=рмосо'мъ на s~: и= 
ст~а'гw на и~: Хра'ма же канw'нъ w=ставля'ется. По f~-й 
пjь'сни свjьти'ленъ ст~а'гw два'жды. Сла'ва, и= ны'нjь, 
бг~оро'диченъ.
