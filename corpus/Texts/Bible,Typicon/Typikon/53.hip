<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>


(с. фг~_i w=б.)

%([гл\ва н~г] W\тпусти'тельнiи тропари` воскр\снiи 
_о=сми` гла'сwвъ, съ бг~оро'дичны и='хъ, v=пакои`, и= 
кондаки`. И= прокi'мени на о_у='трени пред\ъ _е=v\глiемъ, и= 
на лiтургi'и, и= а=ллилуiа'р_е. %)

Тропа'рь, гла'съ а~:

Ка'мени запеча'тану w\т i=уд_е'й, и= во'инwмъ 
стрегу'щымъ преч\стое тjь'ло твое`, воскр\слъ _е=си` 
тридне'вный сп~се, да'руяй мi'рови жи'знь. сегw` ра'ди си^лы 
нб\сныя вопiя'ху ти` жизнода'вче: сла'ва воскр\снiю твоему` 
хр\сте`. сла'ва цр\ствiю твоему`. сла'ва смотре'нiю твоему`, 
_е=ди'не чл~вjьколю'бче.

Бг~оро'диченъ:

Гаврiи'лу вjьща'вшу тебjь` дв~о, ра'дуйся, со гла'сомъ 
воплоща'шеся всjь'хъ вл\дка, въ тебjь` ст~jь'мъ кiвw'тjь, 
jа='коже рече` пра'ведный дв~дъ, jа=ви'лася _е=си` ши'ршая 
нб~съ, поноси'вши зижди'теля твоего`. сла'ва все'льшемуся въ 
тя`. сла'ва проше'дшему и=з\ъ тебе`. сла'ва свободи'вшему 
на'съ рж\ство'мъ твои'мъ.

V=пакои`:

Разбо'йничо покая'нiе ра'й w=кра'де, пла'чь же 
мv"роно'сицъ ра'дость возвjьсти`, jа='кw воскр\слъ _е=си` 
хр\сте` бж~е, подая'й мi'рови ве'лiю мл\сть.

На о_у='трени прокi'менъ, гла'съ а~: Ны'нjь воскр\сну`, 
глаго'летъ гд\сь, положу'ся во сп~се'нiе, не w=биню'ся w= 
не'мъ. Стi'хъ: Словеса` гд\сня, словеса` чи^ста: Та'же, 
Вся'кое дыха'нiе: Стi'хъ: Хвали'те бг~а во ст~ы'хъ _е=гw`: 
_Е=v\глiе воскр\сно, ря'дъ. По s~-й пjь'сни,

(с. фд~_i)

Конда'къ, Подо'бенъ: _Е=гда` прiи'деши:

Воскр\слъ _е=си` jа='кw бг~ъ и=з\ъ гро'ба во сла'вjь, и= 
мi'ръ совоскр~си'лъ _е=си`, и= _е=стество` человjь'ческое 
jа='кw бг~а воспjьва'етъ тя`, и= сме'рть и=счезе`. а=да'мъ 
же лику'етъ, вл\дко: _е='vа ны'нjь w\т о_у='зъ и=збавля'ема, 
ра'дуется зову'щи: ты` _е=си` и='же всjь^мъ подая` хр\сте` 
воскр\снiе.

На хвали'техъ стiхи^ры воскр\сны по _о=бы'чаю. Сла'ва, 
стiхи'ра _е=v\гльская. И= ны'нjь, пое'мъ во вся^ недjь^ли,

Настоя'щiй бг~оро'диченъ, гла'съ в~:

Пребл~гослове'нна _е=си` бц\де дв~о, вопло'щшимъ бо ся 
и=з\ъ тебе` а='дъ плjьни'ся, а=да'мъ воззва'ся, кля'тва 
потреби'ся, _е='vа свободи'ся, сме'рть о_у=мертви'ся, и= мы` 
w=жи'хомъ. тjь'мъ воспjьва'юще вопiе'мъ: бл~гослове'нъ 
хр\сто'съ бг~ъ бл~говоли'вый та'кw, сла'ва тебjь`.

Славосло'вiе вели'кое, и= по сконча'нiи славосло'вiя, и= 
трист~а'гw, глаго'лемъ тропа'рь воскр\сный: И= въ а~-й 
о_у='бw гла'съ, и= г~-й, _е~-й, з~-й, глаго'лемъ се'й:

Дне'сь сп~се'нiе мi'ру бы'сть, пое'мъ воскр~сшему и=з\ъ 
гро'ба и= нача'льнику жи'зни на'шея: разруши'въ бо сме'ртiю 
сме'рть, побjь'ду даде` на'мъ, и= ве'лiю мл\сть.

Во гла'съ же, в~-й, д~-й, s~-й, и~-й, глаго'лемъ се'й:

Воскр~съ и=з\ъ гро'ба, и= о_у='зы растерза'лъ _е=си` 
а='да, разруши'лъ _е=си` w=сужде'нiе сме'рти гд\си, вся^ w\т 
сjьте'й врага` и=зба'вивый, jа=ви'вый же себе` а=п\слwмъ 
твои'мъ, посла'лъ _е=си` я=` на про'повjьдь, и= тjь'ми ми'ръ 
тво'й по'далъ _е=си` вселе'ннjьй, _е=ди'не многомл\стиве.

На лiтургi'и прокi'менъ: Бу'ди гд\си мл\сть твоя` на 
на'съ, jа='коже о_у=пова'хомъ на тя`. Стi'хъ: Ра'дуйтеся 
прв\днiи w= гд\сjь, пра^вымъ подоба'етъ похвала`. А=п\слъ, 
ря'дъ. А=ллилу'iа: Бг~ъ дая'й w\тмще'нiе мнjь`, и= 
покори'вый лю'ди под\ъ мя`. Стi'хъ: Велича'яй сп~с_е'нiя 
цр~_е'ва, и= творя'й мл\сть хр\сту` своему` дв~ду, и= 
сjь'мени _е=гw` до вjь'ка.

(с. фд~_i w=б.)

Тропа'рь, гла'съ в~:

_Е=гда` снизше'лъ _е=си` къ сме'рти, животе` 
безсме'ртный, тогда` а='дъ о_у=мертви'лъ _е=си` блиста'нiемъ 
бж~ества`. _е=гда' же и= о_у=ме'ршыя w\т преиспо'днихъ 
воскр~си'лъ _е=си`, вся^ си^лы нб\сныя взыва'ху: жизнода'вче 
хр\сте` бж~е на'шъ, сла'ва тебjь`.

Бг~оро'диченъ:

Вся^ па'че смы'сла, вся^ пресла^вная твоя^ бц\де 
та^инства, чистотjь` запеча'танной, и= дв~ству храни'му, 
мт~и позна'лася _е=си` нело'жна, бг~а ро'ждши и='стиннаго. 
того` моли` сп~сти'ся душа'мъ на'шымъ.

V=пакои`:

По стра'сти ше'дше во гро'бъ ж_ены`, во _е='же пома'зати 
тjь'ло твое` хр\сте` бж~е, ви'дjьша а='гг~лы во гро'бjь, и= 
о_у=жасо'шася: гла'съ бо слы'шаху w\т ни'хъ, jа='кw воскр~се 
гд\сь, да'руяй мi'рови ве'лiю мл\сть.

На о_у='трени, прокi'менъ: Воста'ни гд\си бж~е мо'й 
повелjь'нiемъ, и='мже заповjь'далъ _е=си`, и= со'нмъ люде'й 
w=бы'детъ тя`. Стi'хъ: Гд\си бж~е мо'й на тя` о_у=пова'хъ, 
сп~си' мя. Та'же _е=v\глiе воскр\сно ря'дъ.

Конда'къ:

Воскр~слъ _е=си` w\т гро'ба всеси'льне сп~се, и= а='дъ 
ви'дjьвъ чу'до о_у=жасе'ся, и= ме'ртвiи воста'ша: тва'рь же 
ви'дящи, сра'дуется тебjь`, и= а=да'мъ свесели'тся, и= мi'ръ 
сп~се мо'й воспjьва'етъ тя` при'снw.

На лiтургi'и прокi'менъ: Крjь'пость моя` и= пjь'нiе мое` 
гд\сь, и= бы'сть мнjь` во сп~се'нiе. Стi'хъ: Наказу'я 
наказа' мя гд\сь, сме'рти же не предаде' мя. А=п\слъ, ря'дъ. 
А=ллилу'iа: О_у=слы'шитъ тя` гд\сь въ де'нь печа'ли, 
защи'титъ тя` и='мя бг~а i=а'кwвля. Стi'хъ: Гд\си сп~си` 
царя`, и= о_у=слы'ши ны`, во'ньже а='ще де'нь призове'мъ 
тя`. _Е=v\глiе, ря'дъ.

Тропа'рь, гла'съ г~:

Да веселя'тся нб\сная, да ра'дуются земна^я, jа='кw 
сотвори` держа'ву мы'шцею свое'ю гд\сь, попра` сме'ртiю 
сме'рть, пе'рвенецъ ме'ртвыхъ (с. ф_е~_i) бы'сть: и=з\ъ 
чре'ва а='дова и=зба'ви на'съ, и= подаде` мi'рови ве'лiю 
мл\сть.

Бг~оро'диченъ:

Тя` хода'тайствовавшую сп~се'нiе ро'да на'шегw, 
воспjьва'емъ бц\де дв~о: пло'тiю бо w\т тебе` воспрiя'тою 
сн~ъ тво'й, и= бг~ъ на'шъ, кр\сто'мъ воспрiи'мъ стра'сть, 
и=зба'ви на'съ w\т тли`, jа='кw чл~вjьколю'бецъ.

V=пакои`:

О_у=дивля'я видjь'нiемъ, w=роша'я глагw'ланiи, 
блиста'яйся а='гг~лъ, мv"роно'сицамъ глаго'лаше: что` 
жива'гw и='щете во гро'бjь; воста` и=стощи'вый гро'бы, тли` 
премjьни'теля разумjь'йте непремjь'ннаго. рцы'те бг~ови: 
ко'ль стра'шна дjьла` твоя^, jа='кw ро'дъ сп~слъ _е=си` 
человjь'ческiй.

На о_у='трени прокi'менъ: Рцы'те во jа=зы'цjьхъ, jа='кw 
гд\сь воцр~и'ся: и='бо и=спра'ви вселе'нную, jа='же не 
подви'жится. Стi'хъ: Воспо'йте гд\севи пjь'снь но'ву, 
воспо'йте гд\севи вся` земля`. _Е=v\глiе воскр\сно, ря'дъ.

Конда'къ. Подо'бенъ: Дв~а дне'сь:

Воскр~слъ _е=си` дне'сь и=з\ъ гро'ба ще'дре, и= на'съ 
возве'лъ _е=си` w\т вра'тъ сме'ртныхъ. дне'сь а=да'мъ 
лику'етъ, и= ра'дуется _е='vа: вку'пjь же и= пр\оро'цы съ 
патрiа'рхи воспjьва'ютъ непреста'ннw бж~е'ственную держа'ву 
вла'сти твоея`.

На лiтургi'и прокi'менъ: По'йте бг~у на'шему, по'йте, 
по'йте цр~е'ви на'шему, по'йте. Стi'хъ: Вси` jа=зы'цы 
восплещи'те рука'ми, воскли'кните бг~у гла'сомъ ра'дованiя. 
А=п\слъ, ря'дъ. А=ллилу'iа: На тя` гд\си о_у=пова'хъ, да не 
постыжу'ся во вjь'къ. Стi'хъ: Бу'ди ми` въ бг~а защи'тителя, 
и= въ до'мъ прибjь'жища, _е='же сп~сти' мя. _Е=v\глiе 
рядово'е.

Тропа'рь, гла'съ д~:

Свjь'тлую воскр\снiя про'повjьдь, w\т а='гг~ла 
о_у=вjь'дjьвше гд\сни о_у=чени'цы, (с. ф_е~_i w=б.) и= 
пра'дjьднее w=сужде'нiе w\тве'ргше, а=п\слwмъ хва'лящеся 
глаго'лаху: и=спрове'ржеся сме'рть, воскр~се хр\сто'съ бг~ъ, 
да'руяй мi'рови ве'лiю мл\сть.

Бг~оро'диченъ:

_Е='же w\т вjь'ка о_у=тае'ное, и= а='гг~лwмъ 
несвjь'домое та'инство, тобо'ю бц\де су'щымъ на земли` 
jа=ви'ся бг~ъ, въ несли'тномъ соедине'нiи воплоща'емь, и= 
кр\стъ во'лею на'съ ра'ди воспрiи'мъ, и='мже воскр~си'въ 
первозда'ннаго, сп~се` w\т сме'рти ду'шы на'шя.

V=пакои`:

Jа='же твоегw` пресла'внагw воста'нiя, предте'кшыя 
мv"ронw'сицы, а=п\слwмъ проповjь'даху хр\сте`, jа='кw 
воскр~слъ _е=си` jа='кw бг~ъ, подая'й мi'рови ве'лiю мл\сть.

На о_у='трени прокi'менъ: Воскр\сни` гд\си, помози` 
на'мъ, и= и=зба'ви на'съ и='мене твоегw` ра'ди. Стi'хъ: 
Бж~е, о_у=ши'ма на'шима о_у=слы'шахомъ, и= _о=тцы` на'ши 
возвjьсти'ша на'мъ.

Конда'къ. Подо'бенъ: Jа=ви'лся _е=си` дне'сь:

Сп~съ и= и=зба'витель мо'й, и=з\ъ гро'ба jа='кw бг~ъ, 
воскр~си` w\т о_у='зъ земнорw'дныя: и= врата` а='дова 
сокруши`, и= jа='кw вл\дка воскр~се тридне'венъ.

На лiтургi'и прокi'менъ: Jа='кw возвели'чишася дjьла` 
твоя^ гд\си, вся^ прему'дростiю сотвори'лъ _е=си`. Стi'хъ: 
Бл~гослови` душе` моя` гд\са, гд\си бж~е мо'й возвели'чился 
_е=си` sjьлw`. А=ллилу'iа: Наляцы`, и= о_у=спjьва'й, и= 
цр\ствуй и='стины ра'ди, и= кро'тости, и= пра'вды. Стi'хъ: 
Возлюби'лъ _е=си` пра'вду, и= возненави'дjьлъ _е=си` 
беззако'нiе.

Тропа'рь, гла'съ _е~:

Собезнача'льное сло'во _о=ц~у` и= дх~ови, w\т дв~ы 
ро'ждшееся на сп~се'нiе на'ше, воспои'мъ вjь'рнiи, и= 
поклони'мся: jа='кw бл~говоли` пло'тiю взы'ти на кр\стъ, и= 
сме'рть претерпjь'ти, и= воскр~си'ти о_у=ме'ршыя сла'внымъ 
воскр\снiемъ свои'мъ.

(с. фs~_i)

Бг~оро'диченъ:

Ра'дуйся, две'ре гд\сня непроходи'мая. ра'дуйся, стjьно` 
и= покро'ве притека'ющихъ къ тебjь`. ра'дуйся неwбурева'емое 
приста'нище, и= неискусобра'чная, ро'ждшая пло'тiю творца` 
твоего` и= бг~а: моля'щи не w=скудjьва'й w= воспjьва'ющихъ, 
и= кла'няющихся рж\ству` твоему`.

V=пакои`:

А='гг~льскимъ зра'комъ о_у='мъ смуща'ющыя, и= 
бж~е'ственнымъ воста'нiемъ душе'ю просвjьща'_емыя, 
мv"ронw'сицы а=п\слwмъ бл~говjьствова'ху: возвjьсти'те во 
jа=зы'цjьхъ воскр\снiе, гд\су содjь'йствующу чудесы`, 
подаю'щему на'мъ ве'лiю мл\сть.

На о_у='трени прокi'менъ: Воскр\сни` гд\си бж~е мо'й, да 
вознесе'тся рука` твоя`, jа='кw ты` цр\ствуеши во вjь'ки. 
Стi'хъ: И=сповjь'мся тебjь` гд\си всjь'мъ се'рдцемъ мои'мъ, 
повjь'мъ вся^ чудеса` твоя^.

Конда'къ. Подо'бенъ: Собезнача'льное сло'во:

Ко а='ду сп~се мо'й соше'лъ _е=си`, и= врата` 
сокруши'вый jа='кw всеси'ленъ, о_у=ме'ршихъ jа='кw 
созда'тель, совоскр~си'лъ _е=си`, и= сме'рти жа'ло 
сокруши'лъ _е=си`: и= а=да'мъ w\т кля'твы и=зба'вленъ бы'сть 
чл~вjьколю'бче. тjь'мже вси` зове'мъ: сп~си` на'съ гд\си.

На лiтургi'и прокi'менъ: Ты` гд\си сохрани'ши ны`, и= 
соблюде'ши ны` w\т ро'да сегw`, и= во вjь'къ. Стi'хъ: Сп~си' 
мя гд\си, jа='кw w=скудjь` прп\дбный. А=ллилу'iа: Мл\сти 
твоя^ гд\си во вjь'къ воспою`, въ ро'дъ и= ро'дъ возвjьщу` 
и='стину твою` о_у=сты` мои'ми. Стi'хъ: Зане` ре'клъ _е=си`: 
во вjь'къ мл\сть сози'ждется, на нб~сjь'хъ о_у=гото'вится 
и='стина твоя`.

Тропа'рь, гла'съ s~:

А='гг~льскiя си^лы на гро'бjь твое'мъ, и= стрегу'щiи 
w=мертвjь'ша, и= стоя'ше мр~i'а во гро'бjь, и='щущи 
преч\стагw тjь'ла твоегw`. плjьни'лъ _е=си` а='дъ, не 
и=скуси'вся w\т негw`: срjь'тилъ _е=си` дв~у, да'руяй 
живо'тъ. воскр~сы'й и=з\ъ ме'ртвыхъ гд\си, сла'ва тебjь`.

(с. фs~_i w=б.)

Бг~оро'диченъ:

Бл~гослове'нную нарекi'й твою` мт~рь, прише'лъ _е=си` на 
стра'сть во'льнымъ хотjь'нiемъ, возсiя'въ на кр\стjь`, 
взыска'ти хотя` а=да'ма, глаго'ля а='гг~лwмъ: сра'дуйтеся 
мнjь`, jа='кw w=брjь'теся поги'бшая дра'хма. вся^ му'дрjь 
о_у=стро'ивый бж~е на'шъ, сла'ва тебjь`.

V=пакои`:

Во'льною и= животворя'щею твое'ю сме'ртiю хр\сте`, 
врата` а='дова сокруши'въ jа='кw бг~ъ: w\тве'рзлъ _е=си`. 
на'мъ дре'внiй ра'й, и= воскр~съ, и=з\ъ ме'ртвыхъ, 
и=зба'вилъ _е=си` w\т тлjь'нiя живо'тъ на'шъ.

На о_у='трени прокi'менъ: Гд\си воздви'гни си'лу твою`, 
и= прiиди` во _е='же сп~сти` на'съ. Стi'хъ: Пасы'й i=и~ля 
вонми`, наставля'яй jа='кw _о=вча` i=w'сифа.

Конда'къ:

Живонача'льною дла'нiю, о_у=ме'ршыя w\т мра'чныхъ 
о_у=до'лiй, жизнода'вецъ воскр~си'въ всjь'хъ хр\сто'съ бг~ъ, 
воскр\снiе подаде` человjь'ческому ро'ду: _е='сть бо всjь'хъ 
сп~си'тель, воскр\снiе, и= живо'тъ и= бг~ъ всjь'хъ.

На лiтургi'и прокi'менъ: Сп~си` гд\си лю'ди твоя^, и= 
бл~гослови` достоя'нiе твое`. Стi'хъ: Къ тебjь` гд\си 
воззову`, бж~е мо'й, да не премолчи'ши w\т мене`. 
А=ллилу'iа: Живы'й въ по'мощи вы'шнягw, въ кро'вjь бг~а 
нб\снагw водвори'тся. Стi'хъ: Рече'тъ гд\севи: засту'пникъ 
мо'й _е=си`, и= прибjь'жище мое`, бг~ъ мо'й, и= о_у=пова'ю 
на него`.

Тропа'рь, гла'съ з~:

Разруши'лъ _е=си` кр\сто'мъ твои'мъ сме'рть, w\тве'рзлъ 
_е=си` разбо'йнику ра'й, мv"роно'сицамъ пла'чь преложи'лъ 
_е=си`, и= а=п\слwмъ проповjь'дати повелjь'лъ _е=си`, jа='кw 
воскр~слъ _е=си` хр\сте` бж~е, да'руяй мi'рови ве'лiю 
мл\сть.

Бг~оро'диченъ:

Jа='кw на'шегw воскр\снiя сокро'вище, на тя` 
надjь'ющыяся всепjь'тая, (с. фз~_i) w\т ро'ва и= глубины` 
прегрjьше'нiй возведи`. ты' бо пови^нныя грjьху` сп~сла` 
_е=си`, ро'ждшая сп~се'нiе на'ше: jа='же пре'жде рж\ства` 
дв~а, и= въ рж\ствjь` дв~а, и= по рж\ствjь` па'ки 
пребыва'еши дв~а.

V=пакои`:

И='же на'шъ зра'къ воспрiе'мый, и= претерпjь'вый кр\стъ 
пло'тски, сп~си' мя воскр\снiемъ твои'мъ хр\сте` бж~е, 
jа='кw чл~вjьколю'бецъ.

На о_у='трени прокi'менъ: Воскр\сни` гд\си бж~е мо'й, да 
вознесе'тся рука` твоя`, не забу'ди о_у=бо'гихъ твои'хъ до 
конца`. Стi'хъ: И=сповjь'мся тебjь` гд\си всjь'мъ се'рдцемъ 
мои'мъ: повjь'мъ вся^ чудеса` твоя^.

Конда'къ:

Не ктому` держа'ва сме'ртная возмо'жетъ держа'ти 
человjь'ки, хр\сто'съ бо сни'де сокруша'я и= разоря'я си^лы 
_е=я`. связу'емь быва'етъ а='дъ, пр\оро'цы согла'снw 
ра'дуются, предста`, глаго'люще сп~съ су'щымъ въ вjь'рjь: 
и=зыди'те вjь'рнiи въ воскр\снiе.

На лiтургi'и прокi'менъ: Гд\сь крjь'пость лю'демъ 
свои'мъ да'стъ, гд\сь бл~гослови'тъ лю'ди своя^ ми'ромъ. 
Стi'хъ: Принеси'те гд\севи сы'нове бж~iи: принеси'те гд\севи 
сы'ны _о='вни. А=ллилу'iа: Бл~го _е='сть и=сповjь'датися 
гд\севи, и= пjь'ти и='мени твоему` вы'шнiй. Стi'хъ: 
Возвjьща'ти зау'тра мл\сть твою`, и= и='стину твою` на 
вся'ку но'щь.

Тропа'рь, гла'съ и~:

Съ высоты` снизше'лъ _е=си` бл~гоутро'бне, погребе'нiе 
прiя'лъ _е=си` тридне'вное, да на'съ свободи'ши страсте'й, 
животе` и= воскр\снiе на'ше, гд\си сла'ва тебjь`.

Бг~оро'диченъ:

И='же на'съ ра'ди рожде'йся w\т дв~ы, и= распя'тiе 
претерпjь'въ бл~гi'й, и=спрове'ргiй сме'ртiю сме'рть, и= 
воскр\снiе jа=вле'й jа='кw бг~ъ, не пре'зри jа=`же созда'лъ 
_е=си` руко'ю твое'ю. jа=ви` чл~вjьколю'бiе твое` мл\стиве, 
(с. фз~_i w=б.) прiими` ро'ждшую тя` бц\ду моля'щуюся за 
ны`, и= сп~си` сп~се на'шъ лю'ди w\тча^янныя.

V=пакои`:

Мv"ронw'сицы жизнода'вца предстоя'щыя гро'бу, вл\дку 
и=ска'ху въ ме'ртвыхъ безсме'ртнаго, и= ра'дость 
бл~говjь'щенiя w\т а='гг~ла прiе'мшыя, а=п\слwмъ 
возвjьща'ху: jа='кw воскр~се хр\сто'съ бг~ъ, подая'й мi'рови 
ве'лiю мл\сть.

На о_у='трени прокi'менъ: Воцр~и'тся гд\сь во вjь'къ, 
бг~ъ тво'й сiw'не въ ро'дъ и= ро'дъ. Стi'хъ: Хвали` душе` 
моя` гд\са, восхвалю` гд\са въ животjь` мое'мъ.

Конда'къ. Подо'бенъ: Jа='кw нача'тки:

Воскр~съ и=з\ъ гро'ба, о_у=ме'ршыя воздви'глъ _е=си`, и= 
а=да'ма воскр~си'лъ _е=си`, и= _е='vа лику'етъ во твое'мъ 
воскр\снiи: и= мiрстi'и концы` торжеству'ютъ: _е='же и=з\ъ 
ме'ртвыхъ воста'нiемъ твои'мъ, многомл\стиве.

На лiтургi'и прокi'менъ: Помоли'теся, и= воздади'те 
гд\севи бг~у на'шему. Стi'хъ: Вjь'домъ во i=уде'и бг~ъ, во 
i=и~ли ве'лiе и='мя _е=гw`. А=ллилу'iа: Прiиди'те 
возра'дуемся гд\севи, воскли'кнемъ бг~у сп~си'телю на'шему. 
Стi'хъ: Предвари'мъ лице` _е=гw` во и=сповjь'данiи, и= во 
_псалмjь'хъ воскли'кнемъ _е=му`.
