<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>


[гл\ва м~s] W= больни'цjь и= страннопрiи'мствjь,

и= w= ста'рыхъ и= больны'хъ.

Подоба'етъ и=гу'мену тща'тися больны^мъ на врачевство`, 
и=ли` въ монастырjь` живу'щымъ, и=ли` странноприше'дшымъ, въ 
тя'жкихъ неду'зjьхъ ско'рагw прося'щымъ и=сцjьле'нiя. А='ще 
прiи'детъ кто`, а='бiе неду'жнаго призира'ти, и= подава'ти 
_е=му` здра'вiе: а='ще ли нерадjь'ти на'чнетъ, вели'ка 
_е='сть бjьда`. но врач_е'мъ о_у='бw въ монастырjь`, 
jа='коже рече'но _е='сть, бы'ти, и= потща'тися: о_у=стро'ити 
же _е=му` пла'стырь и= ма'сло, и= и='но _е='же подоба'етъ 
о_у=гото'вати на тjь'хъ и=зда'нiе w\т храни'тельника 
подае'мое, да кто` въ тре'бованiи тjь'хъ бу'детъ. повели'тъ 
же и=гу'менъ храни'тельнику вся'ко потре'бное дарова'ти: 
пре'жде купи'ти, и= полага'ти ме'дъ, и= грузи'ти sе'лiе 
суше'ное, вiно`, сли^вы, смw'квы, _е=ли'кw вра'чеви 
о_у=го'дно. _е=ли'ки же су'ть въ монастырjь` мона'хи, и=ли` 
бjьльцы`, неду'гомъ w=держи'ми бу'дутъ, вся^ о_у='бw s_е'лiя 
подава'ти и=`мъ: и=гу'мену же о_у='бw нача'стjь приходи'ти 
къ ни^мъ, и= промышля'ти w= больны'хъ, по враче'вской во'ли, 
и= потр_е'бная да повелjьва'етъ дая'ти. Вра'чеве же все'ю 
хи'тростiю подви'гшеся, крjь'пость и= здра'вiе стра'ждущымъ 
да подава'ютъ. А='ще ли кто` стра'ненъ и= бездо'мокъ въ 
гости'нницу прiи'детъ, неду'гомъ w=держи'мь, и='же съ 
неду'жными, w\т и=гу'мена и= w\т врача` да получи'тъ поко'й 
во все'мъ: и= повели'тъ пребыва'ти въ неду'жномъ хра'мjь, 
до'ндеже о_у=страби'тся: и= тогда` потре'бное на пу'ть w\т 
и=гу'мена съ мл~твою прiи'мъ да w\тпуще'нъ бу'детъ. Ста^рымъ 
же, и= вся'кiя по'мощи не и=му'щымъ, повелjьва'етъ 
тре'бованныхъ наслади'тися, и= _о=дры` тjь^мъ равночи'слены 
поставля'ти на поко'й и=`мъ: w\т ни'хже ста'рецъ да 
_е='млетъ на вся'къ де'нь потр_е'бная и=`мъ.
