_Е=сfи'рь

%{Глава`}1

<p>Въ лjь'то второ'е ца'рства а=рта_ксе'р_кса вели'кагw,
въ пе'рвый де'нь мц\са нiса'на, со'нъ ви'дjь` мардохе'й сы'нъ
i=аi'ровъ, семе'евъ, кiсе'евъ, w\т пле'мене венiамi'ня, человjь'къ
i=уде'анинъ, w=бита'яй въ су'сjьхъ гра'дjь, человjь'къ вели'къ,
служа` во дворjь` царе'вjь: бjь' же w\т плjьне'нныхъ, и=`хже
плjьни` навуходоно'соръ ца'рь вавv"лw'нскiй w\т i=ер\сли'ма,
со i=ехонi'ею царе'мъ i=уде'йскимъ.

<br>И= сицево` _е=гw` со'нiе: и= се`, гла'съ о_у=жа'сный, гро'ми
и= тру'съ и= смяте'нiе на земли`: и= се`, два` sмi^а вели^ка
произыдо'ста, готw'ва _о='ба между` собо'ю бра'тися, и= бы'сть
гла'съ и='хъ вели'къ, и= гла'сомъ и='хъ о_у=гото'вася вся'къ
jа=зы'къ на бра'нь, да и=стребя'тъ jа=зы'къ прв\дныхъ: и= се`,
де'нь тмы' и= мра'ка, ско'рбь и= тjьснота`, и= w=sлобле'нiе и=
смяте'нiе ве'лiе на земли`, и= возмути'ся вся'къ jа=зы'къ прв\днъ,
боя'щеся sло'бы и='хъ, и= о_у=гото'вашася на поги'бель, и= возопи'ша
ко гд\су: w\т во'пля же и='хъ бы'сть а='ки w\т ма'лагw и=сто'чника
рjька` ве'лiя, вода` мно'га: и= свjь'тъ и= со'лнце возсiя`, и=
смире'ннiи вознесо'шася и= поядо'ша сла'вныхъ.

<br>И= возбну'въ мардохе'й ви'дjьвый со'нiе сiе`, и= _е='же
бг~ъ восхотjь` сотвори'ти, содержа'ше со'нiе сiе` въ се'рдцы,
и= во вся'цjьмъ словеси` хотя'ше разумjьти _е=` да'же до но'щи.

<br>И= пребыва'ше мардохе'й во дворjь` со гава'fомъ и= fа'рромъ
двjьма` _е=vну'хома царе'выма, и=`же стрежа'ста дво'ръ: и= слы'ша
разглагw'лствiя и='хъ, и= совjь'ты и='хъ и=сиыта`, и= разумjь`,
jа='кw гото'вятъ ру'цjь свои` возложи'ти на царя` а=рта_ксе'р_кса:
и= сказа` царю` w= ни'хъ.

<br>И= и=спыта` ца'рь дву` _е=vну^ху сво_е'ю, и= и=сповjь^давша
повjь^шена бы'ста.

<br>И= написа` ца'рь словеса` сiя^ на па'мять, и= мардохе'й написа`
w= словесjь'хъ си'хъ.

<br>И= повелjь` ца'рь мардохе'ю служи'ти во дворjь` и= даде`
_е=му` да'ры за сiе`.

<br>И= бjь` а=ма'нъ а=мада'fовъ вуге'анинъ сла'венъ пред\ъ царе'мъ
и= восхотjь` w=sло'бити мардохе'а и= людi'й _е=гw` дву` ра'ди
_е=vну^ху цар_е'ву.

<br><br><a href="verse 1">1</a> И= бы'сть по словесjь'хъ си'хъ во дне'хъ а=рта_ксе'р_кса:
се'й а=рта_кср_ксъ w\т i=ндi'и w=блада'ше сто` два'десять седмiю`
страна'ми (да'же до _е=fiо'пiи):

<p>2 во дни^ же ты^я, _е=гда` сjь'де на престо'лjь ца'рь а=рта_ксе'р_ксъ
въ су'сjьхъ гра'дjь,

<p>3 въ тре'тiе лjь'то ца'рства своегw`, сотвори` пи'ръ другw'мъ
и= про'чымъ jа=зы'кwмъ, и= п_е'рсскимъ и= ми^дскимъ сла^внымъ,
и= нача^лнымъ сатра'иwмъ,

<p>4 и= по си'хъ, _е=гда` показа` и=`мъ бога'тство ца'рства своегw`
и= сла'ву весе'лiя своегw`, во сто` _о='смьдесятъ днi'й.

<p>5 И= _е=гда` и=спо'лнишася днi'е пи'ра, сотвори` ца'рь пи'ршество
jа=зы'кwмъ w=брjь'тшымся во гра'дjь (су'сjьхъ) на днi'й ше'сть
во дворjь` до'му царе'ва,

<p>6 о_у=кра'шеннjьмъ вv"ссо'нными и= зеле'иыми завjь'сами, просте'ртыми
на о_у='жахъ вv"ссо'нныхъ и= червлени'чныхъ, на ко'лцахъ златы'хъ
и= сре'бряныхъ, на столпjь'хъ мра'морныхъ и= ка'менныхъ:

<p>7 лw'жа зла^та и= ср_е'бряна, на помо'стjь ка'мене смара'гдова,
и= пiннi'нска и= парi'нска мра'мора, и= плащани^цы пестрота'ми
разли'чными разцвjь'ч_ены, w='крестъ шипцы` разсjь'яни:

<p>8 сосу'ди зла'ти и= сре'бряни, и= ча'ша а=нfра'_кса (ка'мене)
предложе'нная, цjьно'ю тала^нтъ три'десять ты'сящъ: вiно` мно'го
и= сла'дко, _е='же са'мъ ца'рь пiя'ше: питiе' же сiе` не по
о_у=ста'вленному зако'ну бы'сть, та'кw бо восхотjь` ца'рь и=
заповjь'да i=коно'мwмъ сотвори'ти во'лю свою` и= муже'й.

<p>9 И= а=стi'нь цари'ца сотвори` пи'ръ жена'мъ въ дому` царе'вjь,
и=дjь'же ца'рь а=рта_ксе'р_ксъ.

<p>10 Въ де'нь же седмы'й развесели'вся ца'рь, рече` а=ма'ну и=
ваза'ну, и= fа'ррjь и= вара'зу, и= заfолfа'ну и= а=вата'зу и=
fара'ву, седми'мъ _е=vну'хwмъ, и=`же служа'ху пред\ъ царе'мъ
а=рта_ксе'р_ксомъ,

<p>11 привести` (а=стi'нь) цари'цу пред\ъ него', _е='же воцари'ти
ю=` и= возложи'ти на ню` вjьне'цъ ца'рскiй и= показа'ти ю=` всjь^мъ
нача'лствующымъ и= jа=зы'кwмъ красоту` _е=я`, зане` прекра'сна
бjь`.

<p>12 И= не послу'ша _е=гw` а=стi'нь цари'ца прiити` со _е=vну^хи.

<p>13 И= w=печа'лися ца'рь, и= разгнjь'вася, и= рече` бли^жнимъ
свои^мъ: си'це рече` а=стi'нь: сотвори'те о_у=`бо w= се'мъ
зако'нъ и= су'дъ.

<p>14 И= приступи'ша къ нему` а=ркесе'й и= сарсоfе'й и= малисеа'ръ,
нача^лницы пе'рсстiи и= ми'дстiи, и=`же бли'з\ъ царя`, пе'рвiи
сjьдя'щiи при цари`,

<p>15 и= возвjьсти'ша _е=му` по зако'нwмъ, ка'кw подоба'етъ сотвори'ти
цари'цjь а=стi'ни, jа='кw не сотвори` повелjь'нныхъ w\т царя`
чрез\ъ _е=vну'хи.

<p>16 И= рече` мухе'й ко царю` и= къ боля'рwмъ: не царя` _е=ди'наго
w=би'дjь а=стi'нь цари'ца, но и= вся^ кня^зи и= нача'лники цар_е'вы,

<p>17 и='бо повjь'да и=мъ словеса` цари'цы, и= ка'кw противорече`
царю`:

<p>18 jа='коже о_у=бw проти'внw рече` царю` а=рта_ксе'р_ксу,
си'це и= дне'сь госпwжи` ж_ены` про'чыя князе'й пе'рсскихъ и=
ми'дскихъ, о_у=слы'шавшя царю` реч_е'нная w\т нея`, дерзну'тъ
та'кожде безче'ствовати муже'и свои'хъ:

<p>19 а='ще о_у=`бо о_у=го'дно царю`, да повели'тъ ца'рскимъ повелjь'нiемъ,
и= да напи'шется по зако'нwмъ ми^дскимъ и= п_е'рсскимъ, и= и='накw
да не бу'детъ, ниже` да вни'детъ ктому` цари'ца къ нему`, и=
ца'рство _е=я` да преда'стъ ца'рь женjь` лу'чшей _е=я`:

<p>20 и= да бу'детъ о_у=слышанъ зако'нъ, и='же w\т царя`, _е=го'же
сотвори'тъ во ца'рствiи свое'мъ, и= си'це вся^ ж_ены` возложа'тъ
че'сть на му'жы своя^ w\т бога'та да'же до о_у=бо'га.

<p>21 И= о_у=го'дно бы'сть сло'во пред\ъ царе'мъ и= нача^лники,
и= сотвори` ца'рь, jа='коже рече` _е=му` мухе'й,

<p>22 и= посла` ца'рь кни^ги во все` ца'рство по страна'мъ по
я=зы'ку и='хъ, да бу'детъ стра'хъ и=`мъ въ жили'щихъ и='хъ.

%{Глава`}2

<p>1 И= по словесjь'хъ си'хъ о_у=толи'ся ца'рь w\т гнjь'ва,
и= не воспомяну` ктому` а=стi'ни, воспомина'я, _е=ли^ка глаго'ла
и= ка'кw w=суди` _е=я`.

<p>2 И= рjь'ша слуги^ цар_е'вы: да и=зы'щутся царю` дjьви^цы нерастлjь^нны,
красны^ зра'комъ, и= да поста'витъ ца'рь взыска'т_ели во всjь'хъ
страна'хъ ца'рствiя своегw`,

<p>3 и= да и=зберу'тъ _о=трокови'цъ дjь'вственныхъ доброзра'чныхъ
въ су'сы гра'дъ, въ черто'гъ же'нскiй, и= да w\тдаду'тся _е=vну'хови
царе'ву стра'жу же'нъ, и= да даду'тся ма^сти и= про'чыя потр_е'бы:

<p>4 и= жена`, ю='же возлю'битъ ца'рь, да бу'детъ цари'цею вмjь'стw
а=стi'ни. И= о_у=го'дно бjь` царю` сло'во, и= сотвори` та'кw.

<p>5 И= му'жъ бjь` i=уде'анинъ во гра'дjь су'сjьхъ, и= и='мя _е=му`
мардохе'й сы'нъ i=аi'ровъ, сы'на семе'ина, сы'на кiсе'ова, w\т
пле'мене венiамi'ня,

<p>6 и='же бя'ше плjьне'нъ w\т i=е\срли'ма навуходоно'соромъ царе'мъ
вавv"лw'нскимъ:

<p>7 и= бя'ше _е=му` _о=трокови'ца воспита'на, дще'рь а=мiнада'ва
бра'та _о=тцу` _е=гw`, и= и='мя _е='й _е=сfи'рь. По преставле'нiи
же роди'телей _е=я`, прiя` ю=` мардохе'й во дще'ре мjь'сто:
и= бя'ше дjьви'ца красна` и= доброзра'чна.

<p>8 И= _е=гда` о_у=слы'шано бы'сть повелjь'нiе царе'во, сw'браны
бы'ша дjьви^цы мнw'ги во гра'дъ су'сы, под\ъ ру'ку га'iеву, и=
приведена` бы'сть _е=сfи'рь ко га'iю храни'телю же'нъ:

<p>9 и= о_у=го'дна бы'сть _е=му` _о=трокови'ца и= w=крjь'те благода'ть
пред\ъ ни'мъ: и= потща'ся да'ти _е='й ма^сти и= о_у=ча'стiе,
и= се'дмь дjьви'цъ приста'ви къ не'й и=з\ъ до'му царе'ва, и=
снабдjьва'ше ю=` и= рабы'нь _е=я` до'брjь въ дому` же'нстjьмъ.

<p>10 И= не повjь'да _е=сfи'рь ро'да своегw`, ниже` _о=те'чества,
мардохе'й бо заповjь'да _е='й не возвjьща'ти.

<p>11 На вся'къ же де'нь хожда'ше мардохе'й по двору` же'нскому,
назира'я, что` _е=сfи'ри случи'тся.

<p>12 Сiе' же бjь` вре'мя дjьви'цъ входи'ти ко царю`, _е=гда` и=спо'лнятся
двана'десять мц\сей: та'кw бо наполня'хуся днi'е о_у=краше'нiя,
ше'сть мц\съ во а=рwма'тjьхъ и= въ ма'стехъ же'нскихъ, и= ше'сть
мц\съ намазу'ющяся смv'рновымъ _е=ле'емъ,

<p>13 и= тогда` вхожда'ху ко царе'ви: и= _е=му'же а='ще рече'тъ
привести` ю=`, вхо'дитъ съ ни'мъ ку'пнw и=з\ъ до'му же'нскагw
да'же до до'му царе'ва:

<p>14 на ве'черъ вхожда'ше и= зау'тра возвраща'шеся въ до'мъ же'нскiй
вторы'й, и=дjь'же га'й _е=vну'хъ царе'въ храни'тель же'нъ, и=
не вхожда'ше па'ки ко царю`, а='ще не бу'детъ позвана` и='менемъ.

<p>15 Е=гда' же и=спо'лнися вре'мя _е=сfи'ри дще'ри а=мiнада'ва,
бра'та _о=тца` мардохе'ова, (и='же поя'лъ ю=` себjь` въ дще'ре
мjь'сто,) вни'ти ко царе'ви, ничто'же преступи` w\т си'хъ, jа=`же
заповjь'да _е='й _е=vну'хъ храни'тель же'нъ: бjь' бо _е=сfи'рь
w=брjьта'ющая благода'ть пред\ъ всjь'ми зря'щими ю=`.

<p>16 И= вни'де _е=сfи'рь ко царю` а=рта_ксе'р_ксу во вторыйна'десять
мц\съ, и='же _е='сть а=да'ръ, въ лjь'то седмо'е ца'рства _е=гw`.

<p>17 И= возлюби` ца'рь _е=сfи'рь, и= w=брjь'те благода'ть па'че
всjь'хъ дjьви'цъ, и= возложи` вjьне'цъ же'нскiй на главу` _е=я`.

<p>18 И= сотвори` ца'рь пи'ръ всjь^мъ другw'мъ свои^мъ и= си'ламъ
се'дмь днi'й, и= вознесе` бра'къ _е=сfи'ринъ, и= сотвори`
w\тра'ду су'щымъ во ца'рствiи _е=гw`.

<p>19 Мардохе'й же служа'ше во дворjь` (царе'вjь).

<p>20 Е=сfи'рь же не повjь'да ро'да своегw`, (ни людi'й свои'хъ):
си'це бо заповjь'да _е='й мардохе'й боя'тися бг~а и= твори'ти
за'пwвjьди _е=гw`, jа='коже бjь` съ ни'мъ, _е=сfи'рь же не
и=змjьни` w=бы'чая своегw`.

<p>21 И= w=печа'листася два` _е=vну^ха цар_е'ва нача'лнjьйшiи
стра'жы тjь'ла _е=гw`, jа='кw предпочте'нъ бы'сть мардохе'й,
и= и=ска'ста о_у=би'ти а=рта_ксе'р_кса царя`.

<p>22 И= возвjьсти'ся сло'во мардохе'ю, и= сказа` _е=сfи'ри: _о=на'
же повjь'да царю`, jа=`же навjь'туютъ.

<p>23 Ца'рь же и=спыта` дву` _е=vну^ху, (и= и=сповjь'даста,) и=
w=бjь'си и=`хъ. И= повелjь` ца'рь вписа'ти на па'мять въ ца'рстjьй
книгохрани'телницjь w= благодjья'нiи мардохе'овjь въ похвалу`.

%{Глава`}3

<p>1 И= по си'хъ просла'ви ца'рь а=рта_ксе'р_ксъ а=ма'на
сы'на а=мадаfу'ина вуге'анина и= вознесе` _е=го`, и= предсjьдя'ше
вы'шше всjь'хъ другw'въ _е=гw`:

<p>2 и= вси`, и=`же во дворjь` (царе'вjь), покланя'хуся а=ма'ну:
си'це бо повелjь` ца'рь твори'ти. Мардохе'й же не кла'няшеся
_е=му`.

<p>3 И= глаго'лаша су'щiи во дворjь` царе'вjь мардохе'ю: мардохе'е,
чесw` ра'ди не слу'шаеши глаго'лемыхъ w\т царя`;

<p>4 По вся^ же дни^ глаго'лаху _е=му`, и= не послу'шаше и='хъ.
И= возвjьсти'ша а=ма'ну, jа='кw мардохе'й сопротивля'ется повелjь'нiю
царе'ву, и= повjь'да и=`мъ мардохе'й, jа='кw i=уде'анинъ _е='сть.

<p>5 И= о_у=вjь'давъ а=ма'нъ, jа='кw не кла'няется _е=му` мардохе'и,
разгнjь'вася sjьлw`

<p>6 и= о_у=мы'сли погуби'ти вся^ i=уд_е'и, и=`же въ ца'рствjь
а=рта_ксе'р_ксовjь:

<p>7 и= сотвори` совjь'тъ въ лjь'то второена'десять ца'рства а=рта_ксе'р_ксова,
и= мета'ше жр_е'бiя де'нь w\т дне` и= мц\съ w\т мц\са, jа='кw
погуби'ти во _е=ди'нъ де'нь ро'дъ мардохе'евъ: и= паде` жре'бiй
на четвертыйна'десять де'нь мц\са, и='же _е='сть а=даръ.

<p>8 И= рече` (а=ма'нъ) ко царю` а=рта_ксе'р_ксу, глаго'ля:
_е='сть jа=зы'къ разсjь'янный во jа=зы'цjьхъ во все'мъ ца'рствjь
твое'мъ: зако'ны же и='хъ стра'нни па'че всjь'хъ jа=зы^къ, и=
зако'нwвъ ца'рскихъ не слу'шаютъ, и= не по'льзуетъ царю` w=ста'вити
и=`хъ:

<p>9 и= а='ще го'дjь _е='сть царе'ви, да повели'тъ погуби'ти я=`:
а='зъ же запишу` въ сокро'вище царе'во де'сять ты`сящъ тала^нтъ
сребра`.

<p>10 И= сне'мъ ца'рь пе'рстень (съ руки` своея`), даде` въ ру'цjь
а=ма'ну, да запеча'таетъ писа^нiя напи^санная на i=уд_е'й.

<p>11 И= рече` ца'рь а=ма'ну: сребро` о_у='бw и=мjь'й ты` себjь`,
лю'демъ же твори`, jа='коже хо'щеши.

<p>12 И= при'звани бы'ша писцы` цар_е'вы въ третiйна'десять де'нь
мц\са пе'рвагw, и= написа'ша, jа='коже повелjь` а=ма'нъ, къ воево'дамъ
и= нача'лникwмъ по всjь^мъ страна'мъ, w\т i=ндi'йскiя w='бласти
да'же и= до _е=fiо'пiи, сто` два'десяти седми` страна'мъ, нача'лствующымъ
над\ъ jа=зы^ки по и='хъ я=зы'ку, и='менемъ а=рта_ксе'р_кса
царя`.

<p>13 И= посла` съ писмонw'сцы писа^нiя въ ца'рство а=рта_ксе'р_ксово,
да побiю'тъ ро'дъ жидо'вскiй въ де'нь _е=ди'нъ мц\са вторагwна'десять,
и='же _е='сть а=да'ръ, и= да расхи'тятъ и=мjь^нiя и='хъ.

<p>13 Списа'нiе же _е=пiсто'лiи сицево` бjь`: ца'рь вели'кiй а=рта_ксер_ксъ
нача'лствующымъ w\т i=ндi'и да'же до _е=fiо'пiи над\ъ сто` два'десять
седмiю` страна'ми и= мjьстонача'лникwмъ пw'дданнымъ.

<p>13 Над\ъ мно'гими ца'рствующь jа=зы^ки и= w=бдержа'въ всю` вселе'нную,
восхотjь'хъ, не де'рзостiю w='бласти возноси'мь, но кро'тостiю
и= ти'хостiю всегда` пра'вя, безмяте'жно житiе` всегда` о_у=строя'ти
подру'чныхъ (на'шихъ), и= ца'рствiе (свое`) безмо'лвно и= проходи'мо
да'же до кон_е'цъ соблюда'я, w=бнови'ти жела'емый всjь^мъ человjь'кwмъ
ми'ръ.

<p>13 Вопроси'вшу же ми` совjь'тники моя^, ка'кw бы возмо'жно сiе`
соверши'ти, и='же о_у= на'съ цjьлому'дрiемъ преслову'тый и=
во благоволе'нiи неизмjь'нный и= тве'рдою вjь'рностiю о_у=твержде'нный
и= втору'ю че'сть по цари` получи'вый а=ма'нъ сказа` на'мъ, jа='кw
во всjь'хъ по вселе'ннjьй колjь'нjьхъ смjьси'ся вражде'бный нjь'кiй
наро'дъ, зако'нами сопроти'вный ко вся'кому jа=зы'ку и= повелjь^нiя
ца^рская всегда` небрегу'щь, дабы` не о_у=строя'лося w\т на'съ
благоуправля'емое непоро'чнw соwблада'нiе.

<p>13 О_у=разумjь'вше о_у=бо, jа='кw се'й jа=зыкъ _е=ди'нъ сопротивля'ется
всегда` вся'кому человjь'ку, о_у=ставле'нiе зако'нwвъ и=ностранное
и=змjьня'етъ, и= проти'вяся на'шымъ дjьлw'мъ, гw'ршая соверша'етъ
sла^я, дабы` ца'рствiе на'ше не получи'ло благостоя'нiя: повелjь'хомъ
о_у=`бо напи'санными къ ва'мъ гра'мотами w\т а=ма'на о_у=чине'нагw
над\ъ вещьми` (ца'рскими) и= втора'гw _о=тца` на'шегw, всjь'хъ
со жена'ми и= ча'ды погуби'ти всекоре'ннjь вра'жiими мечьми`
без\ъ вся'кiя ми'лости и= пощадjь'нiя, въ четвертыйна'десять
де'нь вторагwна'десять мц\са а=да'ра, настоя'щагw лjь'та, jа='кw
да бывшiи дре'вле и= нн~jь врази` во _е=ди'нjьмъ дни` го'рькw
во а='дъ соше'дше, въ про'чее вре'мя ти'хо и= безмо'лвно житiе`
дадя'тъ на'мъ до конца` проходи'ти.

<p>14 Списа^нiя же _е=пiсто'лiи посыла'хуся по страна'мъ, и= повелjь'но
бы'сть всjь^мъ jа=зы'кwмъ готw'вымъ бы'ти въ нарjьче'нный де'нь.

<p>15 Приспjь' же дjь'ло и= въ су'сы: и= ца'рь о_у='бw и= а=ма'нъ
пиру^юща наслажда'стася, гра'дъ же (су'сы) мятя'шеся.

%{Глава`}4

<p>1 Мардохе'й же разумjь'въ замышля'емое, раздра` ри^зы
своя^ и= w=блече'ся во вре'тище и= посы'пася пе'пеломъ: и= скочи'въ
въ простра'нную о_у='лицу гра'да, возопи` во'племъ вели'кимъ
и= го'рькимъ: взима'ется ро'дъ ничто'же преступи'вый.

<p>2 И= прiи'де да'же до вра'тъ царе'выхъ и= ста`: не лjь'ть бо
бjь` _е=му` вни'ти во дво'ръ во вре'тище w=блече'ну и= пе'пеломъ
w=сы'пану су'щу.

<p>3 И= во вся'цjьй странjь`, и=дjь'же пока'зовахуся писа^нiя (цар_е'ва),
во'пль бjь` и= пла'чь и= рыда'нiе преве'лiе i=уде'wмъ, вре'тище
и= пе'пелъ постила'ху себjь`.

<p>4 И= внидо'ща рабы^ни и= _е=vну'си цари^цыны и= возвjьсти'ша
_е='й. И= смяте'ся о_у=слы'шавши бы'вшее: и= посла` ри^зы w=блещи`
мардохе'а и= сня'ти вре'тище _е=гw`. И= не послу'ша.

<p>5 Е=сfи'рь же призва` а=храfе'а скопца` своего`, предстоя'щаго
_е='й,

<p>6 и= посла` _е=го` о_у=вjь'дати w\т мардохе'а и='стину.

<p>7 Мардохе'й же сказа` _е=му` бы'вшее, и= w=бjьща'нiе, _е='же
w=бjьша` а=ма'нъ царю` въ сокро'вищный до'мъ (положи'ти) деся'ть
тыся'щъ тала^нтъ сребра`, да погуби'тъ i=уд_е'й:

<p>8 и= списа'нiе (повелjь'нiя) и=зда'ннагw въ су'сjьхъ (гра'дjь)
на погубле'нiе и='хъ даде` _е=му`, да пока'жетъ _е=сfи'ри:
и= рече` _е=му`, заповjь'дати _е='й и=ти` моли'ти царя` и=
проси'ти _е=го` w= лю'дехъ, помина'юши дни^ смире'нiя твоегw`,
ка'кw воспита'на _е=си` въ руцjь` мое'й, зане` а=ма'нъ вторы'й
по цари` глаго'ла проти'ву на'мъ на сме'рть: призови` гд\са и=
глаго'ли царю` w= на'съ, да и=зба'витъ на'съ w\т сме'рти.

<p>9 Вше'дъ же а=храfе'й, повjь'да _е=сfи'ри вся^ глаго'лы сiя^.

<p>10 И= рече` _е=сfи'рь ко а=храfе'ю: и=ди` къ мардохе'ю и=
рцы`:

<p>11 поне'же вси` jа=зы'цы ца'рствiя вjь'дятъ, jа='кw вся'къ му'жъ
и=ли` жена`, и='же а='ще вни'детъ ко царве'и во вну'треннiй до'мъ
не при'званъ, нjь'сть _е=му` спасе'нiя, то'чiю къ нему'же а='ще
простре'тъ ца'рь златы'й же'злъ, сей спасе'нъ бу'детъ: а='зъ
же нjь'смь звана` внити ко царю` се` о_у=же` три'десять
днi'й.

<p>12 И= возвjьсти` а=храfе'й мардохе'ю вся^ глаго'лы _е=сfи^рины.

<p>13 И= рече` мардохе'й ко а=храfе'ю: и=ди` и= рцы` _е='й: _е=сfи'ре,
да не рече'ши въ себjь`, jа='кw ты` _е=ди'на спасе'шися во ца'рствiи
па'че всjь'хъ i=уд_е'й:

<p>14 зане` а='ще преслу'шаеши въ сiе` вре'мя, w\ти'нуду по'мощь
и= покро'въ бу'детъ i=уде'wмъ, ты' же и= до'мъ _о=тца` твоегw`
поги'бнете: и= кто` вjь'сть, а='ще на сiе` вре'мя воцари'лася
_е=си`;

<p>15 И= посла` _е=сfи'рь прише'дшаго къ не'й ко мардохе'ю, глаго'лющи:

<p>16 Ше'дъ собери` i=уд_е'и и=`же въ су'сjьхъ, и= пости'теся w=
мнjь`, и= не jа=ди'те ниже` пi'йте три` дни^ де'нь и= но'щь:
а='зъ же и= служ_е'бницы моя^ (та'кожде) не и='мамы jа='сти:
и= тогда` вни'ду ко царю` кромjь` зако'на, а='ще и= поги'бнути
ми` приключи'тся.

<p>17 И= ше'дъ мардохе'й сотвори`, _е=ли^ка заповjь'да _е=му`
_е=сfи'рь, и= помоли'ся гд\севи помина'я вся^ дjьла` гд\сня
и= рече`: гд\си, гд\си цр~ю` вседержи'телю, jа='кw во вла'сти
твое'й сiе` все` _е='сть, и= нjь'сть противому'дрствуяй
тебjь`, внегда` восхо'щеши сп\сти` i=и~ля: jа='кw ты` сотвори'лъ
_е=си` не'бо и= зе'млю и= все` о_у=дивля'емое въ поднебе'снjьй
и= гд\сь _е=си` всjь'хъ, и= нjь'сть, и='же воспроти'вится тебjь`
гд\севи: ты` вся^ вjь'си, ты` зна'еши, гд\си, jа='кw не въ о_у=кори'знjь
ни въ го'рдости, ниже` во тщела'вiи сотвори'хъ сiе`, _е='же
не покланя'тися прего'рдому а=ма'ну, поне'же благоволи'мъ бы'хъ
лобза'ти и= слjьды` но'гъ _е=гw` спасе'нiя ра'ди i=и~лева, но
сiе` сотвори'хъ, да не возда'мъ сла'вы человjь'ку па'че сла'вы
бж~я, и= не поклоню'ся ни кому'же, кромjь` теб_е` гд\са моегw`,
и= не сотворю` сiя^ въ гордости: и= нн~jь, гд\си бж~е, цр~ю`,
бж~е а=враа'мовъ, пощади` лю'ди твоя^, jа='кw назира'ютъ на'мъ
въ поги'бель и= вожделjь'ша погуби'ти _е='же и=з\ъ нача'ла наслjь'бдiе
твое`: не пре'зри достоя^нiя твоегw`, _е='же и=зба'вилъ _е=си`
тебjь` w\т земли` _е=гv'петскiя: о_у=слы'ши моли'тву мою`,
и= о_у=мл\срдися над\ъ жре'бiемъ твои'мъ, и= w=брати` рыда'нiе
на'ше въ весе'лiе, да живу'ще восхвали'мъ и='мя твое', гд\си,
и= не погуби` о_у='стъ восхваля'ющихъ тя`, гд\си.

<br> И= ве'сь i=и~ль возопи` w\т крjь'пости своея`, jа='кw сме'рть
и='хъ пред\ъ _о=чи'ма и='хъ: и= _е=сfи'рь цари'ца притече`
ко гд\су въ по'двизjь сме'рти w=бдержи'ма, и= сне'мши ри^зы сла'вы
своея`, w=блече'ся въ ри^зы тjьсноты` и= пла'ча, и= вмjь'стw
многоцjь'нныхъ ма'стей и= благово'нныхъ пе'пеломъ и= гно'емъ
посы'па главу` свою`, и= пло'ть свою` смири` sjьлw`, и= ко'ждо
мjь'сто о_у=краше'нiя весе'лiя своегw` и=спо'лни расте'рзанными
власы^ свои'ми, и= моля'шеся гд\су бг~у i=илеву и= рече`: гд\си
мо'й, цр~ю` на'шъ, ты` _е=си` _е=ди'нъ, помози` ми` _е=ди'ный
и= не и=мjь'ющей по'мощи ра'звjь теб_е`, jа='кw бjьда` моя`
въ руцjь` мое'й: а='зъ слы'шахъ, гд\си, w\т _о=тца` моегw` въ
пле'мени _о=те'чества моегw`, jа='кw ты` гд\си, прiя'лъ _е=си`
i=и~ля w\т всjь'хъ jа=зы^къ и= _о=тцы` на'шя w\т всjь'хъ пра'_от_ецъ
и='хъ въ наслjь'дме вjь'чное, и= сотвори'лъ _е=си` и=`мъ, _е=ли^ка
гл~алъ _е=си`: и= нн~jь согрjьши'хомъ пред\ъ тобо'ю, и= пре'далъ
_е=си` на'съ въ ру'ки вра^гъ на'шихъ, зане'же сла'вихомъ бо'ги
и='хъ: прв\днъ _е=си`, гд\си: и= нн~jь не дово'лни бы'ша горе'стiю
рабо'ты на'шея, но положи'ша ру'ки своя^ на ру'ки i='дwлъ свои'хъ,
и=сто'ргнути за'повjьдь о_у=стъ твои'хъ и= погуби'ти наслjь'дiе
твое`, и= загради'ти о_у=ста` хва'лящихъ тя` и= о_у=гаси'ти
сла'ву хра'ма твоегw` и= _о=лтаря` твоегw`, и= w\тве'рзти о_у=ста`
jа=зы'кwмъ во о_у=гожд_е'нiя су'етныхъ и= о_у=диви'тися царе'ви
плотско'му во вjь'ки: не преда'ждь, гд\си, ски'птра твоегw` си^мъ,
и=`же не су'ть, и= да не посмjью'тся въ паде'нiи на'шемъ, но
w=брати` совjь'тъ и='хъ на ня`, наче'ншаго же на на'съ въ при'тчу
положи`: помяни`, гд\си, позна'нъ бу'ди во время ско'рби на'шея
и= мене` сподо'би дерзнове'нiя: цр~ю` богw'въ и= вся'кагw нача'лства
содержи'телю, да'ждь сло'во благоуго'дно во о_у=ста` моя^ пред\ъ
льво'мъ, и= премjьни` се'рдце _е=гw` въ ненави'дjьнiе вою'ющагw
ны`, во и=стребле'нiе _е=гw` и= съ ни'мъ совjь'тующихъ: на'съ
же и=зми` руко'ю твое'ю и= помози' ми _е=ди'нjьй и= не и=мjь'ющей
ни когw'же, то'кмw тебе`, гд\си: всjь'хъ ра'зумъ и='маши и=
вjь'си, jа='кw возненави'дjьхъ сла'ву беззако'нныхъ и= гнуша'юся
ло'жа неwбрjь'занныхъ и= вся'кагw и=ноплеме'нника: ты` вjь'си
ну'жду мою`, jа='кw гнуша'юся зна'менiя го'рдости моея`, _е='же
_е='сть на главjь` мое'й во дне'хъ видjь'нiя моегw`, гнуша'юся
_е=гw`, jа='кw ру'бищъ w=скверне'нныхъ, и= не ношу` _е=гw`
въ де'нь молча'нiя моегw`: и= не jа=де` раба` твоя` w\т трапе'зы
а=ма'новы, и= не прославля'хъ пи'ра царе'ва, ниже` пiя'хъ вiно`
тре'бищъ (i='дwлскихъ): и= не возвесели'ся раба` твоя` w\т дне`
премjь'ненiя моегw` да'же донн~jь, то'чiю w= тебjь`, гд\си бж~е
а=враа'мовъ: бж~е, могi'й над\ъ всjь'ми, о_у=слы'ши гла'съ безнаде'жныхъ,
и= и=зба'ви на'съ w\т руки` лука'внующихъ и= и=зми' мя w\т стра'ха
моегw`.

%{Глава`}5

<p>1 И= бы'сть по трiе'хъ дне'хъ, _е=гда` преста` моли'тися,
совлече'ся и=з\ъ ри'зъ приско'рбныхъ и= w=блече'ся въ ри^зы сла'вы
своея`: и= бы'сть доброзра'чна, призыва'ющи всеви'дца бг~а и=
сп~си'теля, и= взя` двjь` рабы^ни съ собо'ю, и= w= _е=ди'ну
о_у='бw w=пира'шеся а='ки сла'достьми w=би'лующи, друга'я же
послjь'доваше, да w=блегча'етъ ри^зы _е=я`: и= сiя` червленjь'ющися
доброто'ю красоты` своея`, и= лице` _е=я` w=склабля'ющееся
а='ки прелюби'вjьйше, се'рдце же _е=я` стеня'ше w\т стра'ха.

<br> И= проше'дши вся^ дв_е'ри, ста` пред\ъ царе'мъ.

<br> _О='нъ же сjьдя'ше на престо'лjь ца'рства своегw`, w=болче'нъ
во все` w=дjья'нiе сла'вы своея`, ве'сь во зла'тjь и= ка'менiихъ
многоцвjь'ныхъ, и= бя'ше стра'шеъ sjьлw`: и= возве'дъ лице`
свое` _о=гневи'дно сла'вою, sjь'лною jа='ростiю воззрjь`.

<br> И= паде` цари'ца, и= и=змjьни'ся лице` _е=я` со w=слабле'нмемъ,
и= преклони'ся на главу` рабы'ни пред\ъиду'щiя.

<br> И= премjьни` бг~ъ ду'хъ царе'въ на кро'тость, и= потща'вся
сни'де со престо'ла своегw` и= воспрiя'тъ ю=` во w=б\ъя^тiя своя^,
до'ндеже прiи'де въ себе`, и= о_у=тjь'ши ю=` глагw'лы ми'рными
и= рече` _е='й: что' ти _е='сть, _е=сfи'ре; а='зъ _е='смь
бра'тъ тво'й, дерза'й, не о_у=мреши: jа='кw _о='бщее повелjь'нiе
на'ше _е='сть, приступи`.

<p>2 И= взе'мъ златы'й же'злъ (ца'рь) возложи` на вы'ю _е=я` и=
w=блобыза` ю=` и= рече`: глаго'ли ми`. И= рече` _е=му`:
ви'дjьхъ тя`, господи'не, jа='кw а='гг~ла бжiя, и= смте'ся се'рдце
мое` w\т стра'ха сла'вы твоея`, jа='кw ди'венъ _е=си`, господи'не,
и= лице` твое` благода'тей и=спо'лнено. Бесjь'дующи же _о=на`
къ нему`, паде` w\т w=слабле'нiя. Ца'рь же смяте'ся, и= вси`
раби` _е=гw` о_у=тjьша'ху _е=я`.

<p>3 И= рече` _е='й ца'рь: что` хо'щешн, _е=сfи'ре; и= что`
проше'нiе твое`; бу'детъ ти` да'же и= до полуца'рства моегw`.

<p>4 И= рече` _е=сfи'рь: де'нь моегw` пра'зднованiя дне'сь _е='сть:
а='ще о_у=`бо о_у=го'дно _е='сть царе'ви, да прiи'детъ ца'рь
и= а=ма'нъ на пи'ръ, _е=го'же сотворю` дне'сь.

<p>5 И= рече` ца'рь: о_у=скори'те и=ти` по а=ма'на, да сотвори'мъ
сло'во _е=сfи'рино. И= прiидо'ста _о='ба на пи'ръ, _е=го'же
сотвори` _е=сfи'рь.

<p>6 На пиру' же рече` ца'рь ко _е=сfи'ри: что' _е=сть, _е=сfи'ре
цари'це; (и= ка'я _е='сть мы'сль проше'нiя твоегw`; да'мъ ти`
и= до полуца'рства моегw`,) и= бу'детъ _е=ли'кw проси'ши.

<p>7 И= рече` _е=сfи'рь : проше'нiе мое` и= моле'нiе:

<p>8 а='ще w=брjьто'хъ благода'ть пред\ъ царе'мъ, да прiи'детъ ца'рь
и= а=ма'нъ _е=ще` зау'тра на пи'ръ, _е=го'же сотворю` и='ма,
и= зау'тра сотворю` сiе` проше'нiе.

<p>9 И= и=зы'де а=ма'нъ w\т царя` sjьлw` ра'достенъ и= ве'селъ:
ви'дjьвъ же мардохе'а i=уде'анина во дворjь` (царе'вjь не подви'гнувшася
и= не кла'няющатя пре'д\ъ ни'мъ), воз\ъяри'ся sjьлw`:

<p>10 и= вше'дъ въ до'мъ сво'й, призва` дру'ги своя^ и= зwса'ру
жену` свою`

<p>11 и= показа` и=`мъ бога'тство свое` и= сла'ву, _е='юже возвели'чи
_е=го` ца'рь, и= jа='кw сотвори` _е=го` пе'рваго бы'ти и= пра'вити
ца'рствiе.

<p>12 И= рече` а=ма'нъ: не зва` цари'ца ни _е=ди'нагw на пи'ръ
со царе'мъ, но то'чiю мене`, и= нау'трiе зва'ше мя`:

<p>13 но сiя^ не су'ть ми` о_у=гw'дна, _е=гда` ви'жду мардохе'а
i=уде'анина во дворjь` (царе'вjь).

<p>14 И= рече` _е=му` зwса'ра жена` _е=гw` и= дру'зiе: пригото'ви
дре'во лакw'тъ пятьдеся'тъ, и= зау'тра рече'ши царе'ви, и= да
пове'шенъ бу'детъ мардохе'й на дре'вjь: ты' же вни'ди со царе'мъ
на пи'ръ и= весели'ся. И= о_у=го'денъ бы'сть а=ма'ну глаго'лъ
се'й, и= о_у=гото'ва дре'во.

%{Глава`}6

<p>1 Гд\сь же w\тя` со`нъ w\т царя` въ нощи` _о='нjьй. И=
повелjь` рабу` своему` принести` кни^ги па^мятныя днi'й прочита'ти
_е=му`:

<p>2 и= w=брjь'те писа^нiя напи^санная w= мардохе'и, ка'кw повjь'да
царю` w= двою` _е=vну^ху ца^рскую, внегда` стрещи` и='ма, и=
о_у=мы'слиста о_у=би'ти (царя`) а=рта_ксе'р_кса.

<p>3 И= рече` ца'рь: ку'ю сла'ву и=ли` благода'ть сотвори'хомъ
мардохе'ю; И= реко'ша _о='троцы цар_е'вы: ничто'же сотвори'лъ
_е=си` _е=му`;

<p>4 Вопроша'ющу же царю` w= благодjья'нiи мардохе'овjь, се`,
а=ма'нъ прiи'де во дво'ръ, и= рече` ца'рь: кто` _е='сть во
дворjь`; А=ма'нъ же прiи'де рещи` царе'ви, да повjь'ситъ мардохе'а
на дре'вjь, _е='же о_у=гото'ва.

<p>5 И= реко'ша _о='троцы цар_е'вы: се`, а=ма'нъ стои'тъ во
дворjь`. И= рече` ца'рь: призови'те _е=го`.

<p>6 И= рече` ца'рь а=ма'ну: что` сотворю` му'жу, _е=го'же а='зъ
хощу` просла'вити; рече' же въ себjь` а=ма'нъ: кого` хо'щетъ
ца'рь просла'вити, ра'звjь мен_е`;

<p>7 Рече' же царю`: му'жа, _е=го'же хо'щетъ ца'рь просла'вити,

<p>8 да принесу'тъ _о='троцы цар_е'вы _о=де'жду вv"ссо'нную,
_е='юже ца'рь w=блача'ется, и= коня`, на не'мже ца'рь jь='здитъ,

<p>9 и= да да'стся _е=ди'ному w\т другw'въ царе'выхъ сла'вныхъ,
и= да w=блече'тъ му'жа, _е=го'же ца'рь лю'битъ, и= да поса'дитъ
_е=го` на коня` и= проповjь'сть на о_у='лицахъ гра'да, глаго'ля:
та'кw бу'детъ вся'кому человjь'ку, _е=го'же ца'рь просла'витъ.

<p>10 И= рече` ца'рь а=ма'ну: до'брjь ре'клъ _е=си`: та'кw сотвори`
мардохе'ю i=уде'анину, о_у=го'днw служа'щему во дворjь` (на'шемъ),
и= да не и=змjьни'тся сло'во твое` w\т си'хъ, jа=`же ре'клъ
_е=си`.

<p>11 И= взя` а=ма'нъ _о=де'жду и= коня`, и= w=блече` мардохе'а,
и= возведе` _е=го` на коия`, и= про'йде по о_у='лицамъ гра'да,
и= проповjь'даше (пред\ъ ни'мъ), глаго'ля: си'це бу'детъ вся'кому
человjь'ку, _е=го'же хо'щетъ ца'р просла'вити.

<p>12 И= возврати'ся мардохе'и во дво'ръ (царе'въ): а=ма'нъ же и='де
въ до'мъ сво'й скорбя` преклони'въ главу`.

<p>13 И= сказа` а=ма'нъ случи^вшаяся _е=му` зwса'рjь женjь` свое'й
и= другw'мъ свои^мъ. И= рjь'ша _е=му` дру'зiе _е=гw` и= жена`:
а='ще w\т пле'мене i=удейскагw мардохе'й, на'чалъ _е=си` смиря'тися
пред\ъ ни'мъ, па'дая паде'ши, и= не возмо'жеши _е=му` w\тмсти'ти,
jа='кw бг~ъ живы'й _е='сть съ ни'мъ.

<p>14 И= _е=ще` глаго'лющымъ и=`мъ, прiидо'ша _е=vну'си, спjь'шнw
зову'ще а=ма'на на пи'ръ, _е=го'же о_у=гото'ва _е=сfи'рь.

%{Глава`}7

<p>1 Вни'де же ца'рь и= а=ма'нъ пирова'ти со цари'цею.

<p>2 И= рече` ца'рь _е='сfи'ри во вторы'й де'нь на пиру`: что'
_е=сть, _е=сfи'ре цари'це; и= что` проше'нiе твое`; и= что`
моле'нiе твое`; и= бу'детъ тебjь` до полуца'рствiя моегw`.

<p>3 И= w\твjьща'вши (_е=сfи'рь цари'ца) рече`: а='ще w=брjьто'хъ
благода'ть пред\ъ _о=чи'ма твои'ма, царю`, да да'стся душа`
моя` проше'нiю моему` и= лю'дiе мои` моле'нiю моему`:

<p>4 про'дани бо _е=смы`, а='зъ же и= лю'дiе мои`, на поги'бель
и= расхище'нiе и= въ рабо'ту, мы' же и= ча^да на^ша въ рабы^
и= рабы^ни, и= небрего'хъ: нjь'сть бо досто'инъ клеветни'къ двора`
царе'ва.

<p>5 И= рече` ца'рь: кто` _е='сть се'й, и='же дерзну` сотвори'ти
ве'щь сiю`;

<p>6 И= рече` _е=сfи'рь: человjь'къ вра'гъ, а=ма'нъ лука'вый
се'й. А=ма'нъ же смяте'ся w\т царя` и= цари'цы.

<p>7 Ца'рь же воста` со гнjь'вомъ w\т пи'ра (и= и='де) въ вертогра'дъ:
а=ма'нъ же моля'ше цари'цу, ви'дяше бо себе` въ бjьда'хъ су'ща.

<p>8 Возврати'ся же ца'рь и=з вертогра'да, и= а=ма'нъ припаде`
къ ло'жу, на не'мже бjь` _е=сfи'рь, моля` цари'цу. И= рече`
ца'рь: _е=гда` и= жену` наси'луетъ въ дому` мое'мъ; А=ма'нъ
же слы'шавъ и=змjьни'ся лице'мъ.

<p>9 Рече' же вугаfа'нъ _е=ди'нъ w\т скопц_е'въ, се'й же вjь'дяше
w= то'мъ дре'вjь, ви'дjьвъ _е=` въ дому` а=ма'новjь, _е=гда`
призыва'ше _е=го` на w=бjь'дъ ца'рскiй, и= w= се'мъ и=спыта'въ
_е=ди'наго w\т _о='трwкъ, о_у=разумjь'въ замышля'емое, и=
рече` ко царю`: се`, и= дре'во о_у=гото'ва а=ма'нъ мардохе'ю
глаго'лавшему блага^я w= цари`, и= стои'тъ въ дому` а=ма'новjь
возвыше'но на лакw'тъ пятьдеся'тъ. И= рече` ца'рь: да повjь'сится
(а=ма'нъ) на не'мъ.

<p>10 И= повjь'шенъ бы'сть а=ма'нъ на дре'вjь, _е='же о_у=гото'ва
мардохе'ю. И= тогда` ца'рь о_у=толи'ся w\т jа='рости.

%{Глава`}8

<p>1 И= въ то'й де'нь ца'рь а=рта_ксе'р_ксъ дарова` _е=сfи'ри,
_е=ли^ка бя'ху а=ма'на клеветника` (i=уде'йска): и= мардохе'и
при'званъ бы'сть w\т царя`, повjь'да бо _е=сfи'рь, jа='кw сро'дникъ
_е='сть _е='й.

<p>2 И= сня` ца'рь пе'рстень сво'й, _е=го'же w\тя` о_у= а=ма'на,
и= даде' мардохе'еви. И= поста'ви _е=сfи'рь мардохе'а над\ъ
всjь'мъ и=мjь'нiемъ а=ма'новымъ,

<p>3 и= приложи` глаго'лати ко царю`, и= припаде` пред\ъ нога'ма
_е=гw` (и= воспла'ка), и= моля'ше _е=го` w\тврати'ти sло'бу
а=ма'нову и= мы'сль _е=гw`, _е='юже помы'сли на i=уд_е'и.

<p>4 И= простре` ца'рь _е=сfи'ри же'злъ зла'тъ: воста' же _е=сfи'рь
и= ста` пред\ъ царе'мъ.

<p>5 И= рече` _е=сfи'рь: а='ще о_у=го'дио ти` _е='сть, и= w=брjьто'хъ
благода'ть пред\ъ тобо'ю, посли` возврати'ти писа^нiя пw'сланная
w\т а=ма'на, пи^саная на погубле'нiе i=уде'wвъ, и=`же w=бита'ютъ
во (все'мъ) ца'рствiи твое'мъ:

<p>6 ка'кw бо возмогу` ви'дjьти w=sлобле'нiе людi'й мои'хъ и= ка'кw
возмогу` спасти'ся въ поги'бели _о=те'чества моегw`;

<p>7 И= рече` ца'рь _е=сfи'ри: а='ще вся^ и=мjь^нiя а=ма'нwва
да'хъ и= дарова'хъ тебjь`, и= того` повjь'сихъ на дре'вjь, jа='кw
ру'цjь вознесе` на i=уд_е'и, что` _е=ще` проси'ши;

<p>8 напиши'те и= вы` и='менемъ мои'мъ, jа='коже о_у=го'дно _е='сть
ва'мъ, и= запеча'тайте пе'рстнемъ мои'мъ: _е=ли^ка бо пи^сана
быва'ютъ царе'вымъ повелjь'нiемъ и= запеча'таются пе'рстнемъ
мои'мъ, не возмо'жно и=`мъ противорещи`.

<p>9 И= при'звани бы'ша писцы` (цар_е'вы) въ пе'рвый мц\съ, и='же
_е='сть нiса'нъ, въ два'десять тре'тiй де'нь тогw'жде мц\са,
и= написа'ша w= i=уде'ехъ, _е=ли^ка заповjь'да мардохе'й, ко
о_у=прави'тел_емъ и= ко нача'лникwмъ воево'дъ w\т i=ндi'йскiя
страны` да'же до _е=fiо'пiи, сто` два'десять седми` воево'дамъ,
во вся'кую страну` по своему` и='хъ я^зы'ку.

<p>10 Напи^сана же бы'ша велjь'нiемъ царе'вымъ и= запечатлjь'шася
пе'рстнемъ _е=гw`: и= посла'ша писа^нiя чрез\ъ писмоно'сцы,

<p>11 jа='кw повелjь` и=`мъ жи'ти по зако'нwмъ и='хъ во вся'цjьмъ
гра'дjь, и= да помога'ютъ и=мъ, и= да сотворя'тъ сопе'рникwмъ
и='хъ и= проти'вникwмъ и='хъ, jа='коже хотя'тъ,

<p>12 въ де'нь _е=ди'нъ по всему` ца'рству а=рта_ксе'р_ксову,
въ третiйна'десять де'нь вторагwна'десять мц\са, и='же _е='сть
а=да'ръ.

<p>13 Списа'нiе же _е=пiсто'лiи си'це бjь`: ца'рь вели'кiй а=рта_ксе'р_ксъ
су'щымъ w\т i=ндi'и да'же до _е=fiо'пiи сто` два'десяти и= седми'мъ
нача'лствwмъ страна'ми w=блада'ющымъ и= вла'стел_емъ на'мъ доброжела'телствующымъ,
ра'доватися.

<br> Мно'зи мно'жайшею благодjь'телствующихъ бла'гостiю частjь'е
честву'еми па'че мjь'ры возгордjь'шася, и= не то'чiю подчине'нныхъ
на'мъ и='щутъ w'sло'бити, но дово'лства не могу'ще снести`, и=
свои^мъ благодjь'тел_емъ начина'ютъ кова'рствовати: и= благодаре'нiе
не то'кмw w\т человjь^къ w\те'млюще, но _е=ще` (по w=бы'чаю)
не прiя'вшихъ благодjья'нiй киче'ньми возне'сшеся, вся^ пр\снw
назира'ющагw бг~а ненави'дящагw sла` мня'тъ и=збjьжа'ти суда`.

<br> Мно'гажды же и= мно'гихъ w\т поста'вленныхъ на власте'хъ,
и=`мже о_у=вjь'рися другw'въ о_у=строя'ти дjьла`, ласка'телство
крове'й непови'нныхъ вино'вными поставля'я, подве'рже неуврач_ева'ннымъ
sлы^мъ, sлонра'вiя ло'жнымъ прельще'нiемъ тjь'хъ, и=`же прельща'ютъ
неsлоби'вое благосе'рдiе владjь'ющихъ.

<br> Ви'дjьти же лjь'ть _е='сть на'мъ взыску'ющымъ не толи'кw
w\т дре'внихъ, jа='коже преда'хомъ, i=сто'рiй, _е=ли'кw w\т
тjь'хъ, jа='же су'ть при нога'хъ непрепо'добнw содjь^ланная губи'телствомъ
недосто'йнw владjь'ющихъ.

<br> Сегw` ра'ди внима'ти надлежи'тъ по си'хъ, во _е='же ца'рство
безмяте'жно всjь^мъ человjь'кwмъ съ ми'ромъ о_у=стро'ити, не
о_у=потребля'юще премене'нiй, приходя=щая же пред\ъ _о=чеса`
всегда` съ прили'чнымъ предваре'нiемъ разсужда'юще.

<br> Е=гда' бо а=ма'нъ а=мадаfу'евъ македw'нянинъ, и='стннw чу'ждь
пе'рсскiя кро'ве и= мно'гw w\тстоя'щь w\т на'шея бла'гости, страннолю'бнw
прiя'тый w\т на'съ, толи'кое человjьколю'бiе, _е='же ко вся'кому
jа=зы'ку и=мjь'емъ, получи`, jа='кw нарица'тися _е=му` _о=тце'мъ
на'шимъ, и= покланя'емому w\т всjь'хъ, второ'е ца'рскагw престо'ла
лице` содержа'ти: неумjь'рителенъ же въ го'рдости прилjь'жнw
и=ска'лъ, ка'кw бы на'съ w='бласти и= живота` лиши'ти, ку'инw
же на'шего блюсти'теля и= всегда'шняго благодjь'теля мардохе'а
и= непоро'чную ца'рства соw'бщницу _е=сfи'рь со всjь'мъ и='хъ
пле'менемъ многоилете'нными хи'тростей прельще'ньми и='щущь на
погубле'нiе: си'ми бо w='бразы возмнjь` на'съ лиши'въ блюсти'телей
взя'ти, и= вла'сть пе'рсскую ко македw'нянwмъ пренести`.

<br> Мы' же i=уде'wвъ, w\т трегуби'телнагw сегw` въ погубле'нiе
пре'данныхъ, w=брjьта'емъ не sлотво'рныхъ, но пра'веднjьйшими
о_у=иравля'емыхъ закw'ны, и= су'щихъ сынw'въ вы'шнягw, превелича'йнагw
жива'гw бг~а, о_у=правля'ющагw на'мъ же и= прароди'тел_емъ
на'шымъ ца'рствiе въ до'брjьйшемъ состоя'нiи.

<br> До'брjь о_у=`бо сотвори'те не о_у=потребля'юще w\т а=ма'на
а=мадаfу'ева по'сланныхъ писа'нiй, поне'же _о='нъ сiя^ содjь'лавый
при вратjь'хъ су'сскихъ со всjь'мъ до'момъ свои'мъ повjь'шенъ
_е='сть, досто'йный _е=му` вско'рjь су'дъ возда'вшему всjь'ми
владjь'ющему бг~у.

<br>Спiса'нiе же _е=пiсто'лiи сея` предложи'вше на вся'цjь'мъ
мjь'стjь со дерзнове'нiемъ, w=ста'вите i=уде'wвъ о_у=потребляти
своя^ зако'ны, спомоществу'юще и=`мъ, jа='кw да во вре'мя ско'рби
воста'вшымъ на ни'хъ w\тмстя'тъ въ третiйна'десять де'нь вторагwна'десять
мц\са а=да'ра въ са'мый то'й де'нь: въ се'й бо (де'нь) всемогу'щiй
бг~ъ вмjь'стw погубле'нiя и=збра'ннагw ро'да сотвори` и=`мъ весе'лiе.

<br> И= вы` о_у='бо во и=мени'тыхъ ва'шихъ пра'здницjьхъ знмени'тый
де'нь со вся'кою ра'достiю провожда'йте, да и= нн~jь, и= по си'хъ
спасе'нiе на'мъ о_у='бw и= доброжела'т_елнымъ пе'рсwъ бу'детъ,
навjьту'ющымъ же на'съ въ па'мять погубле'нiя.

<br> Вся'къ же гра'дъ и=ли` страна`, jа='же по си^мъ не сотвори'тъ,
вся'чески мече'мъ и= _о=гне'мъ съ толи'кимъ потреби'тся гнjь'вомъ,
jа='кw не то'кмw человjь'кwмъ непрохо'дна, но и= sвjьр_е'мъ
и= пти'цамъ во вся'кое вре'мя ме'рзостнjьйша w=ста'вится.

<br> И= списа'нiя сiя^ да предложа'тся _о=чеви'днw во все'мъ ца'рствjь,
_е='же готw'вымъ бы'ти всjь^мъ i=уде'wмъ на се'й де'нь ра'товати
свои'хъ проти'вныхъ.

<p>14 Кw'нницы о_у=`бо и=зыдо'ша спjь'шнw повелjь^нная w\т царя`
соверши'ти. Предлага'шеся же повелjь'нiе и= въ су'сjьхъ.

<p>15 И= мардохе'й и=зы'де w=блече'нъ въ ца'рскую _о=де'жду и=
вjьне'цъ и=му'щь златы'й, дiади'му вv"ссо'нную, червле'ную. Ви'дjьвше
же су'щiи въ су'сjьхъ возра'довашася,

<p>16 jа='кw i=уде'wмъ бы'сть свjь'тъ и= весе'лiе:

<p>17 во (вся'цjьмъ) гра'дjь и= странjь`, и=дjь'же а='ще предлага'шеся
повелjь'нiе ра'дость и= весе'лiе бjь` i=уде'wмъ, пирова'нiе и=
о_у=тjьше'нме. И= мно'зи w\т jа=зы^къ w=брjь'зовахуся и= зако'нъ
i=уде'йскiй прiима'ху, стра'ха ра'ди i=уде'йскагw.

%{Глава`}9

<p>1 Во вторыйна'десять мц\съ, и=же _е='сть а=да'ръ, въ
третiйна'десять де'нь мц\са прiидо'ша писа^нiя w\т царя`.

<p>2 Въ то'й же день погибо'ша супоста'ты i=уде'_евъ: ни _е=ди'нъ
бо сопроти'вися и=`мъ боя'ся и='хъ.

<p>3 Нача'лствующiи бо стра'намъ и= власти'телiе и= ца'рстiи книгw'чiя
почита'ху i=уд_е'й:

<p>4 стра'хъ бо мардохе'евъ належа'ше на ни'хъ.

<p>5 Приложи'ся бо повелjь'нiе царе'во и=менова'тися _е=му` по
всему` ца'рствiю.

<p>6 И= въ су'сjьхъ гра'дjь и=зби'ша i=уде'_е пя'ть сw'тъ муже'й:

<p>7 Фарса'на, неста'нна и= делфw'на, и= фасга'на

<p>8 и= фардаfа'на, и= варе'а и= сарвака'на,

<p>9 и= мармасi'ма и= руфе'а, и= а=рсе'а и= завуfеfа'ма,

<p>10 де'сять сынw'въ а=ма'на а=мадаfу'ева вуге'анина врага` i=удеwмъ,
и='же w\т fармаfе'а, и= разгра'биша въ то'й де'нь (и=мjь^нiя
и='хъ):

<p>11 и= сказа'ша число` и=збiе'нныхъ царю` въ су'сjьхъ гра'дjь.

<p>12 И= рече` ца'рь ко _е=сfи'ри: и=зби'ша i=уде'_е въ су'сjьъ
гра'дjь пя'ть сw'тъ муже'й, по w=кр_е'стнымъ же страна'мъ коли'кw,
мни'ши, погуби'ша; и= чесогw` _е=ще` проси'ши, и= бу'детъ
ти`;

<p>13 И= рече` _е=сfи'рь ко царю`: да да'стся та'кожде i=уде'wмъ
твори'ти зау'тра, jа='кw да повjь'сятъ де'сять сынw'въ а=ма'новыхъ.

<p>14 И= повелjь` ца'рь та'кw бы'ти, и= попусти` i=уде'wмъ внjь`
гра'да повjь'сити тjьлеса` сынw'въ а=ма'новыхъ.

<p>15 И= собра'шася i=уде'_е, и=`же въ су'сjьхъ, въ четвертыйна'десять
дее'нь а=да'ра, и= и=зби'ша муже'й три'ста, и= ничто'же разгра'биша.

<p>16 Про'чiи же i=уде'_е, и=`же во ца'рствiи, собра'шася и= себjь`
помога'ху и= почи'ша w\т бра'ней: и=зби'ша бо w\т ни'хъ пятьна'десять
ты'сящъ въ третiйна'десять а=да'ра, и= ничто'же расхи'тиша.

<p>17 И= почи'ша въ четвертыйна'десять де'нь тогw'жде мц\са и= провожда'ху
то'й де'нь о_у=покое'нiя съ ра'достiю и= весе'лiемъ.

<p>18 I=уде'_е же въ су'сjьхъ гра'дjь собра'шася и= въ четвертыйна'десять
почи'ша: проводи'ша же и= пятыйна'десять съ ра'достiю и= весе'лiемъ.

<p>19 Сегw` ра'ди i=уде'_е разсjь'яннiи во вся'цjьй странjь` внjь'шней
провожда'ютъ четвертыйна'десять де'нь а=да'ра бла'гъ съ весе'лiемъ,
посыла'юще ча^сти кi'йждо бли'жнему: живу'щiй же въ митропо'лiяхъ
и= въ пятыйна'десять де'нь а=да'ра весе'лiя благi'й провожда'ютъ,
посыла'юще ча^сти бли^жним.

<p>20 Написа` же мардохе'й словеса` сiя^ въ кни'гу и= посла` i=уде'wмъ,
_е=ли'цы бjь'ша въ ца'рствiи а=рта_ксе'р_ксовjь, бли'з\ъ и=
дале'че су'щымъ,

<p>21 о_у=ста'вити дни^ сiя^ бла^ги, _е='же провожда'ти четвертыйна'десять
и= пятыйна'десять де'нь а=да'ра:

<p>22 въ си'хъ бо дне'хъ почи'ша i=уде'_е w\т вра^гъ свои'хъ: и=
мц\съ а=да'ръ, и='же w=брати'ся и=`мъ w\т пла'ча въ ра'дость
и= w\т болjь'зни во благi'й де'нь, провожда'ти ве'сь во благи'хъ
дне'хъ ра'дости и= весе'лiя, посыла'юще ча^сти ко другw'мъ и=
ни'щымъ.

<p>23 И= прiя'ша i=уде'_е, jа='коже написа` и=`мъ мардохе'й:

<p>24 ка'кw а=ма'нъ а=мадаfу'евъ македw'нянинъ ра'товаше i=уде_евъ,
и= ка'кw и=знесе` су'дъ и= жре'бiй, _е='же погуби'ти и=`хъ,

<p>25 и= jа='кw вни'де ко царю`, глаго'ля, да повjь'ситъ мардохе'а:
_е=ли^ка нача` наводи'ти на i=уд_е'и sла'я, на него` бы'ша,
и= повjь'шенъ бы'сть са'мъ и= ча^да _е=гw`.

<p>26 Сегw` ра'ди нареко'шася днi'е сi'и фурi'мъ ра'ди жр_е'бiй,
зане` дiале'ктомъ и='хъ жр_е'бiи нарица'ются фурi'мъ, ра'ди
слове'съ _е=пiсто'лiи сея`, и= _е=ли^ка пострада'ша си'хъ ра'ди,
и= _е=ли^ка и=`мъ приключи'шася.

<p>27 О_у=ста'ви о_у='бw, и= та'кw прiя'ша i=уде'_е на себе`
и= на сjь'мя свое` и= на ириложи'вшихся къ ни^мъ, ниже` и=на'че
да о_у=потребля'ютъ: днi'е же сi'и па'мяти соверша'еми по ро'ду
и= ро'ду, и= гра'ду и= _о=те'честву и= странjь`.

<p>28 Днi'е же сi'и фурi'мъ да провожда'ютъ во вся'кое лjь'то, и=
па'мять да не w=скудjь'етъ w\т родw'бъ.

<p>29 И= написа` _е=сfи'рь царица дщи` а=мiнада'вля и= мардохе'й
i=уде'анинъ, _е=ли^ка сотвори'ша во о_у=твержде'нiе _е=пiсто'лiи
w= дне'хъ фурi'мъ.

<p>30 И= мардохе'й и= _е=сfи'рь цари'ца о_у=ста'виста себjь` са'ми,
и= тогда` о_у=ста'виста въ постjь` свое'мъ совjь'тъ сво'й.

<p>31 И= _е=сfи'рь сло'во поста'ви во вjь'ки, и= напи'сано бы'сть
въ па'мять.

%{Глава`}10

<p>1 Написа' же ца'рь по всему` ца'рствiю своему`, _е='же
на земли` и= на мо'ри,

<p>2 и= си'лу свою`, и= му'жеств_енная и=справл_е'нiя, бога'тство
же и= сла'ву ца'рствiя своегw`: се`, пи^сана су'ть въ кни'зjь
царе'й пе'рсскихъ и= ми'дскихъ, на па'мять.

<p>3 Мардохе'й бо вторы'й бjь` по цари` а=рта_ксе'р_ксjь, и= вели'къ
бjь` во ца'рствiи и= просла'вленъ w\т i=уд_е'й и= люби'мь, повjь'даше
содjь^янная всему` jа=зы'ку своему`. И= рече` мардохе'й: w\т
бг~а бы'ша сiя^: помяну'хъ бо w= со'нiи, _е='же ви'дjьхъ w=
словесjь'хъ си'хъ, ниже' бо премину` w\т си'хъ сло'во: ма'лый
и=сто'чникъ, и='же бы'сть рjька`, и= бjь` свjь'тъ, и= со'лнце,
и= вода` мно'га. Е=сfи'рь _е='сть рjька`, ю='же поя` ца'рь и=
сотвори` цари'цу: два' же sмi^а, а='зъ _е='смь и= а=ма'нъ: jа=зы'цы
же (су'ть), и=`же собра'шася и=стреби'ти и='мя i=уде'wвъ: jа=зы'къ
же мо'й се'й _е='сть i=и~ль, вопи'вшiй ко бг~у, и= спасо'шася:
и= сп~се` гд\сь лю'ди своя^ и= и=зба'ви на'съ гд\сь w\т всjь'хъ
sw'лъ си'хъ: и= сотвори` бг~ъ зна'м_енiя и= чудеса` в_е'лiя,
jа=`же не бы'ша во jа=зы'цjьхъ. Сегw` ра'ди сотвори` два` жр_е'бiя,
_е=ди'нъ лю'демъ бж~iимъ и= _е=ди'нъ всjь^мъ jа=зы'кwмъ: и=
и=зыдо'ста два` жр_е'бiя сiя^ въ ча'съ и= вре'мя и= въ де'нь
суда` пред\ъ бг~омъ во всjь'хъ jа=зы'цjьхъ: и= помяну` гд\сь
бг~ъ лю'ди своя^ и= w=правда` достоя'нiе свое`: и= бу'дутъ
и=`мъ днi'е сi'и (пра'здничнiи) въ мц\съ а=да'ръ, въ четвертыйна'десять
и= пятыйна'десять де'нь мц\са тогw'жде, съ собо'ромъ и= ра'достiю
и= съ весе'лiемъ пред\ъ бг~омъ, въ ро'дъ во вjь'ки въ лю'дехъ
свои'хъ i=и~ли. Въ лjь'то четве'ртое ца'рствiя птоломе'ева и=
клеопа'тры, внесе` досifе'й, и='же глаго'лашеся бы'ти свяще'нникъ
и= леvi'тъ, и= птоломе'й сы'нъ _е=гw`, предлежа'щую _е=пiсто'лiю
w= (дне'хъ) фурi'мъ, ю='же ска'зоваху, jа='кw и=столкова` лv"сiма'хъ
сы'нъ птоломе'евъ, живы'й во i=ер\сли'мjь.
