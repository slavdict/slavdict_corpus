А=гге'й

%{Глава`}1

<p>1 Во второ'е лjь'то, при да'рiи цари`, въ шесты'й мц\съ,
въ пе'рвый (де'нь) мц\са, бы'сть сло'во гд\сне руко'ю а=гге'а
пр\оро'ка гл~я: рцы` къ зорова'велю салаfiи'леву w\т колjь'на
i=у'дова и= ко i=ису'су сы'ну i=wседе'кову, i=ере'ю вели'кому,
глаго'ля:

<p>2 си'це гл~етъ гд\сь вседержи'тель гл~я: лю'дiе сi'и глаго'лютъ:
не прiи'де вре'мя созда'ти хра'мъ гд\сень.

<p>3 И= бы'сть сло'во гд\сне руко'ю а=гге'а пр\оро'ка гл~я:

<p>4 а='ще вре'мя о_у='бw ва'мъ _е='сть жи'ти въ домjь'хъ ва'шихъ
и=сте'саныхъ, хра'мъ же мо'й се'й запустjь`;

<p>5 И= нн~jь си'це гл~етъ гд\сь вседержи'тель: о_у=стро'йте сердца`
ва^ша въ пути^ ва'шя.

<p>6 Сjь'ясте мно'гw, и= взя'сте ма'лw: jа=до'сте, и= не въ сы'тость:
пи'сте, и= не въ пiя'нство: w=блеко'стеся, и= не согрjь'стеся
въ ни'хъ: и= собира'яй мзды^ собра` во влага'лище дира'во.

<p>7 Си'це гл~етъ гд\сь вседержи'тель: положи'те сердца` ва^ша въ
пути^ ва'шя,

<p>8 взы'дите на го'ру и= о_у=сjьцы'те древа`, и= принеси'те и=
сози'ждите хра'мъ, и= бл~говолю` въ не'мъ и= просла'влюся, рече`
гд\сь.

<p>9 Призрjь'сте на мнw'га, и= бы'ша ма^ла, и= внесо'сте я=` въ
хра'мъ, и= w\тду'нухъ я=`: сегw` ра'ди си'це гл~етъ гд\сь вседержи'тель:
зане` хра'мъ мо'й _е='сть пу'стъ, вы' же тече'те кi'йждо въ
до'мъ сво'й,

<p>10 сегw` ра'ди о_у=держи'тся не'бо w\т росы`, и= земля` w=скуди'тъ
и=знош_е'нiя своя^,

<p>11 и= наведу` ме'чь на зе'млю и= на го'ры, и= на пшени'цу и=
на вiно` и= на _е=ле'й, и= на вся^, _е=ли^ка и=зно'ситъ земля`,
и= на человjь'ки и= на скоты` и= на вся^ труды` ру'къ и='хъ.

<p>12 И= слы'ша зорова'вель салаfiи'левъ w\т колjь'на i=у'дова,
и= i=ису'съ i=wседе'ковъ, i=ере'й вели'кiй, и= вси` про'чiи лю'дiе
гла'съ гд\са бг~а своегw` и= словеса` а=гге'а пр\оро'ка, jа='коже
посла` _е=го` гд\сь бг~ъ и='хъ къ ни^мъ, и= о_у=боя'шася лю'дiе
w\т лица` гд\сня.

<p>13 И= рече` а=гге'й вjь'стникъ гд\сень въ вjь'стницjьхъ гд\снихъ
лю'демъ, глаго'ля: а='зъ _е='смь съ ва'ми, гл~етъ гд\сь.

<p>14 И= воздви'же гд\сь ду'хъ зорова'веля салаfiи'лева w\т колjь'на
i=у'дова и= ду'хъ i=ису'са i=wседе'кова, i=ере'а вели'кагw, и=
ду'хъ про'чiихъ всjь'хъ людi'й: и= внидо'ша и= творя'ху дjьла`
во хра'мjь гд\са вседержи'теля бг~а своегw`.

%{Глава`}2

<p>1 Въ два'десять четве'ртый де'нь мц\са шеста'гw, во второ'е
лjь'то, при да'рiи цари`,

<p>2 въ седмы'й мц\съ, въ два'десять пе'рвый мц\са, гл~а гд\сь руко'ю
а=гге'а пр\оро'ка гл~я:

<p>3 рцы` нн~jь къ зорова'велю салаfiи'леву w\т колjь'на i=у'дова
и= ко i=ису'су сы'ну i=wседе'кову, i=ере'ю вели'кому, и= ко всjь^мъ
про'чiимъ лю'демъ, глаго'ля:

<p>4 кто` w\т ва'съ, и='же ви'дjь хра'мъ се'й въ сла'вjь _е=гw`
пре'жней; и= ка'кw вы` ви'дите _е=го` нн~jь jа='коже не су'ща
пред\ъ ва'ми;

<p>5 И= нн~jь о_у=крjьпля'йся, зорова'велю, гл~етъ гд\сь, и= о_у=крjьпля'йся,
i=ису'се, сы'не i=wседе'ковъ, i=ере'ю вели'кiй, и= да о_у=крjьпля'ются
вси` лю'дiе земли`, гл~етъ гд\сь (вседержи'тель), и= твори'те:
зане` а='зъ съ ва'ми _е='смь, гл~етъ гд\сь вседержи'тель:

<p>6 сло'во, _е='же завjьща'хъ съ ва'ми, _е=гда` и=сходи'сте и=з\ъ
земли` _е=гv'петскiя, и= дх~ъ мо'й настои'тъ посредjь` ва'съ:
дерза'йте, зане` си'це гл~етъ гд\сь вседержи'тель:

<p>7 _е=ще` _е=ди'ною а='зъ потрясу` не'бомъ и= земле'ю, и=
мо'ремъ и= су'шею,

<p>8 и= сотрясу` вся^ jа=зы'ки, и= прiи'дутъ и=збра^нная всjь'хъ
jа=зы'кwвъ: и= и=спо'лню хра'мъ се'й сла'вы, гл~етъ гд\сь вседержи'тель.

<p>9 Мое` сребро` и= мое` зла'то, гл~етъ гд\сь вседержи'тель:

<p>10 зане` ве'лiя бу'детъ сла'ва хра'ма сегw` послjь'дняя па'че
пе'рвыя, гл~етъ гд\сь вседержи'тель: и= на мjь'стjь се'мъ да'мъ
ми'ръ, гл~етъ гд\сь вседержи'тель, и= ми'ръ души` въ снабдjь'нiе
вся'кому зи'ждущему, _е='же возста'вити це'рковь сiю`.

<p>11 Въ два'десять четве'ртый девя'тагw мц\са, во второ'е лjь'то
при да'рiи цари`, бы'сть сло'во гд\сне ко а=гге'ю пр\оро'ку гл~я:

<p>12 си'це гл~етъ гд\сь вседержи'тель: вопроси` i=ере'_евъ зако'на
глаго'ля:

<p>13 а='ще прiи'метъ человjь'къ мя'со ст~о вскра'й ри'зы своея`,
и= ко'снется кра'й ри'зы _е=гw` хлjь'ба, и=ли` ва'рива, и=ли`
вiна`, и=ли` ма'сла, и=ли` вся'кагw бра'шна, _е=да` w=ст~и'тся;
И= w\твjьща'ша свяще'нницы и= рjь'ша: ни`.

<p>14 И= рече` а=гге'й: а='ще прико'снется w=скверне'ный и=ли`
нечи'стый душе'ю вся'кому си'хъ, _е=да` w=скверни'тся; И= w\твjьща'ша
i=ере'_е и= рjь'ша: w=скверни'тся.

<p>15 И= w\твjьща` а=гге'й и= рече`: си'це лю'дiе сi'и, и= си'це
jа=зы'къ се'й предо мно'ю, гл~етъ гд\сь, и= си'це вся^ дjьла`
ру'къ и='хъ: и= и='же а='ще прибли'жится та'мw, w=скверни'тся
за прiя^тiя и='хъ о_у='тр_енняя, поболя'тъ w\т лица` лука'вствъ
свои'хъ, и= ненави'дjьсте во вратjь'хъ w=блича'ющаго.

<p>16 И= нн~jь положи'те на сердца'хъ ва'шихъ w\т дне` сегw` и=
вы'ше, пре'жде не'же положи'ти ка'мень на ка'мени въ хра'мjь
гд\сни.

<p>17 Кто` бы'сте, _е=гда` влага'сте въ мjь'хъ jа=чме'не два'десять
са^тъ, и= бы'ша jа=чме'не де'сять са^тъ; и= входи'сте въ подточи'лiе
че'рпати пятьдеся'тъ мjь'ръ, и= бы'ша два'десять.

<p>18 Порази'хъ вы` непло'дiемъ и= вjьтротлjь'нiемъ и= гра'домъ
вся^ дjьла` ру'къ ва'шихъ, и= не w=брати'стеся ко мнjь`, гл~етъ
гд\сь.

<p>19 О_у=стро'йте же сердца` ва^ша w\т сегw` дне` и= да'лjье,
w\т два'десять четве'ртагw дне` девя'тагw мц\са и= w\т дне`,
въ _о='ньже w=снова'ся це'рковь гд\сня: положи'те въ сердца'хъ
ва'шихъ,

<p>20 а='ще _е=ще` позна'ется на гумнjь`, и= а='ще _е=ще`
вiногра'дъ, и= смw'кви, и= jа='блонь, и= древа` ма^сличная не
творя^щая плода`; w\т дне` сегw` блг\свлю`.

<p>21 И= бы'сть сло'во гд\сне втори'цею ко а=гге'ю пр\оро'ку въ
два'десять четве'ртый мц\са гл~я:

<p>22 рцы` къ зорова'велю сы'ну салаfiи'леву w\т колjь'на i=у'дова
глаго'ля: а='зъ потрясу` не'бомъ и= земле'ю, и= мо'ремъ и= су'шею,

<p>23 и= превращу` престо'лы царе'й, и= потреблю` си'лу царе'й jа=зы'ческихъ,
и= превращу` кол_есни'цы и= вса'дники, и= сни'дутъ ко'ни и=
вса'дницы и='хъ, кi'йждо во _о=ру'жiи на бра'та своего`.

<p>24 Въ то'й де'нь, гл~етъ гд\сь вседержи'тель, прiиму' тя, зорова'велю
салаfiи'левъ, ра'бе мо'й, гл~етъ гд\сь, и= положу' тя jа='кw
печа'ть, поне'же тя` и=збра'хъ, гл~етъ гд\сь вседержи'тель.