Пла'чь i=еремi'евъ

%{Глава`}1

<p>0 И= бы'сть, повнегда` въ плjь'нъ w\тведе'нъ бjь` i=и~ль,
и= i=ер\сли'мъ w=пустоше'нъ бя'ше, ся'де i=еремi'а пр\оро'къ
пла'чущь, и= рыда'ше рыда'нiемъ си'мъ над\ъ i=ер\сли'момъ и=
глаго'лаше:

<p>1 А='лефъ. Ка'кw сjь'де _е=ди'нъ гра'дъ о_у=мно'женный людьми`:
бы'сть jа='кw вдови'ца, о_у=мно'женный во jа=зы'цjьхъ, владя'й
страна'ми бы'сть под\ъ да'нiю.

<p>2 Бе'fъ. Пла'чя пла'кася въ нощи`, и= сле'зы _е=гw` на лани'тjьхъ
_е=гw`, и= нjь'сть о_у=тjьша'яй _е=го` w\т всjь'хъ лю'бящихъ
_е=го`: вси` дружа'щiися съ ни'мъ w\тверго'шася _е=гw`, бы'ша
_е=му` врази`.

<p>3 Гi'мель. Пресели'ся i=у'да ра'ди смире'нiя своегw` и= ра'ди
мно'жества рабо'ты своея`: сjь'де во jа=зы'цjьхъ, не w=брjь'те
поко'я. Вси` гоня'щiи _е=го` пости'гнуша и=` средjь` стужа'ющихъ
_е=му`.

<p>4 Да'леfъ. Путiе` сiw^ни рыда'ютъ, jа='кw нjь'сть ходя'щихъ
по ни'хъ въ пра'здникъ, вся^ врата` _е=гw` разор_е'на, жерцы`
_е=гw` воздыха'ютъ, дjьви^цы _е=гw` ведw'мы, и= са'мъ w=горчева'емь
въ себjь`.

<p>5 Ге`. Бы'ша стужа'ющiи _е=му` во главу`, и= врази` _е=гw`
о_у=гобзи'шася, jа='кw гд\сь смири` _е=го` за мно'жество нече'стiя
_е=гw`: младе'нцы _е=гw` w\тидо'ша плjьне'ни пред\ъ лице'мъ
стужа'ющагw.

<p>6 Ва'vъ. И= w\тя'ся w\т дще'ре сiw'ни вся` лjь'пота _е=я`: бы'ша
кня^зи _е=я` jа='кw _о='вни не и=му'щiи па'жити, и= хожда'ху
не съ крjь'постiю пред\ъ лице'мъ гоня'щагw.

<p>7 За'iнъ. Помяну` i=ер\сли'мъ дни^ смире'нiя своегw` и= w\тринове'нiй
свои'хъ, вся^ вожд_елjь'нiя своя^, jа=`же и=мjь'яше w\т днi'й
пе'рвыхъ, _е=гда` падо'ша лю'дiе _е=гw` въ ру'цjь стужа'ющагw,
и= не бjь` помага'ющагw _е=му`: ви'дjьвше врази` _е=гw` посмjья'шася
w= преселе'нiи _е=гw`.

<p>8 И='fъ. Грjьхо'мъ согрjьши` i=ер\сли'мъ, тогw` ра'ди въ мяте'жъ
бы'сть: вси` сла'вящiи _е=го` смири'ша и=`, ви'дjьша бо сра'мъ
_е=гw`: се'й же стеня'щь w=брати'ся вспя'ть.

<p>9 Те'fъ. Нечистота` _е=гw` пред\ъ нога'ма _е=гw`, не помяну`
послjь'днихъ свои'хъ и= низведе'ся пречу'днw: нjь'сть о_у=тjьша'яй
_е=го`. Ви'ждь, гд\си, смире'нiе мое`, jа='кw возвели'чися
вра'гъ.

<p>10 I=w'дъ. Ру'ку свою` простре` стужа'яй на вся^ вожделjь^нная
_е=гw`, ви'дjь бо jа=зы'ки вше'дшыя во ст~ы'ню свою`, и=`мже
повелjь'лъ _е=си` не входи'ти во цр~ковь твою`.

<p>11 Ка'фъ. Вси` лю'дiе _е=гw` воздыха'юще и='щутъ хлjь'ба: да'ша
вожд_елjь'нная своя^ за пи'щу, _е='же бы w=брати'ти ду'шу.
Ви'ждь, гд\си, и= при'зри, jа='кw бы'хъ безче'стенъ.

<p>12 Ла'медъ. Вси`, и=`же къ ва'мъ проходя'щiи путе'мъ, w=брати'теся
и= ви'дите, а='ще _е='сть болjь'знь, jа='кw болjь'знь моя`,
jа='же бы'сть: гл~авый w= мнjь` смири' мя гд\сь въ де'нь гнjь'ва
jа='рости своея`.

<p>13 Ме'мъ. Съ высоты` своея` посла` _о='гнь, въ кw'сти моя^ сведе`
_е=го`: простре` сjь'ть нога'ма мои'ма, w=брати' мя вспя'ть,
даде' мя гд\сь въ погубле'нiе, ве'сь де'нь болjь'знующа.

<p>14 Ну'нъ. Бдя'ше на неч_е'стiя моя^, въ руку` мо_е'ю сплето'шася:
взыдо'ша на вы'ю мою`, и=знемо'же крjь'пость моя`, jа='кw даде`
гд\сь въ ру'цjь мои` бwлjь'зни, не возмогу` ста'ти.

<p>15 Са'мехъ. W\тя` вся^ крjь^пкiя моя^ гд\сь w\т среды` мен_е`,
призва` на мя` вре'мя, _е='же сокруши'ти и=збра^нныя моя^: точи'ло
и=стопта` гд\сь дjьви'цjь, дще'ри i=у'динjь: w= си'хъ а='зъ пла'чу.

<p>16 А='iнъ. _О='чи мои` и=злiя'стjь во'ду, jа='кw о_у=дали'ся
w\т мен_е` о_у=тjьша'яй мя`, возвраща'яй ду'шу мою`: погибо'ша
сы'нове мои`, jа='кw возмо'же вра'гъ.

<p>17 Фи`. Воздjь` руцjь` свои` сiw'нъ, нjь'сть о_у=тjьша'яй _е=го`.
Заповjь'да гд\сь на i=а'кwва, w='крестъ _е=гw` врази` _е=гw`:
бы'сть i=ер\сли'мъ jа='кw w=скверне'на кровоточе'нiемъ въ ни'хъ.

<p>18 Ца'ди. Прв\днъ _е='сть гд\сь, jа='кw о_у=ста` _е=гw` w=горчи'хъ.
Слы'шите о_у=`бо, вси` лю'дiе, и= ви'дите болjь'знь мою`: дjьви^цы
моя^ и= ю='нwты w\тидо'ша въ плjь'нъ.

<p>19 Кw'фъ. Позва'хъ люби'т_ели моя^, и= тi'и прельсти'ша мя`:
жерцы` мои` и= ста'рцы мои` во гра'дjь w=скудjь'ша, jа='кw взыска'ша
пи'щи себjь`, да о_у=крjьпя'тъ ду'шы своя^, и= не w=брjьто'ша.

<p>20 Ре'шъ. Ви'ждь, гд\си, jа='кw скорблю`, о_у=тро'ба моя` смяте'ся
во мнjь`, и= преврати'ся се'рдце мое`, jа='кw го'рести и=спо'лнихся:
w\твнjь` w=безча'ди мене` ме'чь, а='ки сме'рть въ дому`.

<p>21 Ши'нъ. Слы'шаша о_у='бw, jа='кw воздыха'ю а='зъ, нjь'сть
о_у=тjьша'ющагw мя`. Вси` врази` мои` слы'шаша sла^я моя^ и=
пора'довашася, jа='кw ты` сотвори'лъ _е=си`: приве'лъ _е=си`
де'нь, призва'лъ _е=си` вре'мя, и= бу'дутъ подо'бни мнjь`.

<p>22 Fа'vъ. Да прiи'детъ вся` sло'ба и='хъ пред\ъ лице` твое`,
и= w=треби` и=`хъ, jа='коже сотвори'ша w=требле'нiе w= всjь'хъ
грjьсjь'хъ мои'хъ, jа='кw мнw'га су'ть ст_ена'нiя моя^, и= се'рдце
мое` скорби'тъ.

%{Глава`}2

<p>1 А='лефъ. Ка'кw w=мрачи` во гнjь'вjь свое'мъ гд\сь дще'рь
сiw'ню: све'рже съ небесе` на зе'млю сла'ву i=и~леву, и= не
помяну` подно'жiя ногу` сво_е'ю въ де'нь гнjь'ва и= jа='рости
своея`.

<p>2 Бе'fъ. Погрузи` гд\сь и= не пощадjь`: вся^ кра^сная i=а^кwвля
разори` jа='ростiю свое'ю, тверды'ни дще'ре i=у'дины и=зве'рже
на зе'млю, w=скверни` царя` _е=я` и= кня^зи _е=я`,

<p>3 Гi'мель. сокруши` во гнjь'вjь jа='рости своея` ве'сь ро'гъ
i=и~левъ, w=брати` вспя'ть десни'цу _е=гw` w\т лица` врага`,
разжже` во i=а'кwвjь jа='кw _о='гнь пла'мы, и= потреби` вся^
w='крестъ,

<p>4 Да'леfъ. напряже` лу'къ сво'й jа='кw ра'тникъ проти'вный,
о_у=тверди` десни'цу свою` jа='кw супоста^тъ и= и=зби` вся^
кра^сная _о='чiю мо_е'ю во селе'нiихъ дще'ре сiw'ни, и=злiя`
jа='кw _о='гнь jа='рость свою`.

<p>5 Ге`. Бы'сть гд\сь а='ки вра'гъ, погрузи` i=и~ля, погрузи`
вся^ до'мы _е=гw`, разсы'па вся^ стjь'ны _е=гw` и= о_у=мно'жи
дще'ри i=у'динjь смире'на и= смире'ну,

<p>6 Ва'vъ. и= разве'рзе а='ки вiногра'дъ селе'нiе свое`, разсы'па
пра'здники _е=гw`: забы` гд\сь, jа=`же сотвори` въ сiw'нjь пра'здники
и= суббw^ты, и= w=sло'би преще'нiемъ гнjь'ва своегw` царя` и=
кня'зя и= жерца`.

<p>7 За'iнъ. W\три'ну гд\сь же'ртвенникъ сво'й, w\ттрясе` ст~ы'ню
свою`, сокруши` руко'ю вра'жiею стjь'ну забра'лwвъ _е=гw`: гла'съ
да'ша въ дому` гд\сни jа='кw въ де'нь пра'здника.

<p>8 И='fъ. W=брати'ся гд\сь разсы'пати стjь'ну дще'ре сiw'ни: протяже`
мjь'ру, не w\тврати` руки` своея` w\т попра'нiя: и= сjь'това
предгра'дiе, и= w=гра'да вку'пjь и=знемо'же.

<p>9 Те'fъ. Врасто'ша въ зе'млю врата` _е=я`, погуби` и= сокруши`
вер_еи` _е=я`, царя` _е=я` и= кня^зи _е=я` во jа=зы'цjьхъ,
нjь'сть зако'на, и= проро'цы _е=я` не ви'дjьша видjь'нiя w\т
гд\са.

<p>10 I=w'дъ. Сjьдо'ша на земли`, о_у=молко'ша старjь^йшины дще'ре
сiw'ни, посы'паша пе'рсть на главы^ своя^, препоя'сашася во вр_е'тища,
низведо'ша въ зе'млю старjь'йшинъ дjь'въ i=ер\сли'мскихъ.

<p>11 Ка'фъ. W=скудjь'ша _о='чи мои` въ слеза'хъ, смути'ся се'рдце
мое`, и=злiя'ся на зе'млю сла'ва моя` w= сокруше'нiи дще'ре
людi'й мои'хъ, внегда` w=скудjь` младе'нецъ и= ссу'щiй на сто'гнахъ
гра'дскихъ.

<p>12 Ла'медъ. Ма'теремъ свои^мъ реко'ша: гдjь` пшени'ца и= вiно`;
внегда` разсла'бл_енымъ бы'ти и=`мъ, jа='кw jа='зв_енымъ на
сто'гнахъ гра'дскихъ, _е=гда` и=злива'хуся ду'ши и='хъ въ ло'но
ма'терей и='хъ.

<p>13 Ме'мъ. Что' ти засвидjь'телствую; и=ли` что` о_у=подо'блю
тебjь`, дщи` i=ер\сли'мля; кто' тя спасе'тъ и= кто' тя о_у=тjь'шитъ,
дjьви'це, дщи` сiw'ня; jа='кw возвели'чися ча'ша сокруше'нiя
твоегw`, кто' тя и=зцjьли'тъ;

<p>14 Ну'нъ. Проро'цы твои` ви'дjьша тебjь` су'_етная и= безу'мiе
и= не w\ткры'ша w= непра'вдjь твое'й, _е='же возврати'ти плjьне'нiе
твое`, и= ви'дjьша тебjь` словеса` су'_етная и= и=зринов_е'нiя.

<p>15 Са'мехъ. Восплеска'ша рука'ма w= тебjь` вси` мину'ющiи путе'мъ,
позвизда'ша и= покива'ша главо'ю свое'ю w= дще'ри i=ер\сли'мли,
реку'ще: се'й ли гра'дъ, вjьне'цъ сла'вы, весе'лiе всея` земли`;

<p>16 А='iнъ. W\тверзо'ша на тя` о_у=ста` своя^ вси` врази` твои`,
позвизда'ша и= поскрежета'ша зубы` свои'ми и= рjь'ша: поглоти'мъ
ю=`: _о=ба'че се'й де'нь, _е=го'же ча'яхомъ, w=брjьто'хомъ
_е=го`, ви'дjьхомъ.

<p>17 Фи`. Сотвори` гд\сь, jа=`же помы'сли, сконча` словеса` своя^,
jа=`же заповjь'да w\т днi'й пе'рвыхъ: разори` и= не пощадjь`,
и= возвесели` w= тебjь` врага`, вознесе` ро'гъ стужа'ющагw
ти`.

<p>18 Ца'ди. Возопи` се'рдце и='хъ ко гд\су, стjь'ны дще'ре сiw'ни
да и=злiю'тъ jа='коже водоте'ча сле'зы де'нь и= но'щь: не да'ждь
поко'я себjь`, и= да не о_у=мо'лкнетъ зjь'ница _о='чiю тво_е'ю.

<p>19 Кw'фъ. Воста'ни, поучи'ся въ нощи` въ нача'лjь стражбы` твоея`,
пролi'й jа='кw во'ду се'рдце твое` пред\ъ лице'мъ гд\снимъ,
воздви'гни къ нему` ру'цjь твои` w= душа'хъ младе'н_ецъ твои'хъ,
разсла'бленыхъ гла'домъ въ нача'лjь всjь'хъ и=схо'дwвъ.

<p>20 Ре'шъ. Ви'ждь, гд\си, и= при'зри, кого` _е=си` w=треби'лъ
си'це; _е=да` снjьдя'тъ ж_ены` пло'дъ о_у=тро'бы своея`; w=требле'нiе
сотвори` по'варъ, и=збiю'тъ ли младе'нц_евъ ссу'щихъ сосцы`;
о_у=бiе'ши ли во ст~ы'ни гд\сни жерца` и= проро'ка;

<p>21 Ши'нъ. О_у=спо'ша на и=схо'дищихъ _о='трокъ и= ста'рецъ:
дjьви^цы моя^ и= ю='нwты мои` w\тидо'ша въ плjь'нъ, мече'мъ и=
гла'домъ и=зби'лъ _е=си`, въ де'нь гнjь'ва твоегw` свари'лъ
_е=си`, не пощадjь'лъ.

<p>22 Fа'vъ. Призва'лъ _е=си` jа='кw де'нь пра'здника приш_е'лствiя
моя^ w='крестъ, и= не бы'сть въ де'нь гнjь'ва гд\сня о_у=цjьлjь'вый
и= w=ста'выйся, jа='кw сотвори'хъ возмощи` и= о_у=мно'жихъ враги`
моя^ вся^.

%{Глава`}3

<p>1 А='лефъ. А='зъ му'жъ ви'дя нищету` (мою`) въ жезлjь`
jа='рости _е=гw` на мя`:

<p>2 поя'тъ мя` и= w\тведе' мя во тму`, а= не во свjь'тъ.

<p>3 _О=ба'че на мя` w=брати` ру'ку свою` ве'сь де'нь,

<p>4 Бе'fъ. w=бетши` пло'ть мою` и= ко'жу мою`, кw'сти моя^ сокруши`:

<p>5 согради` на мя` и= w=б\ъя` главу` мою` и= о_у=труди`,

<p>6 въ те'мныхъ посади' мя, jа='коже м_е'ртвыя вjь'ка:

<p>7 Гi'мель. согради` на мя`, и= не и=зы'ду, w=тяготи` w=кw'вы
моя^,

<p>8 и= _е=гда` воскричу` и= возопiю`, загради` моли'тву мою`:

<p>9 возгради` пути^ моя^, загради` ст_ези` моя^, возмяте`.

<p>10 Да'леfъ. Бы'сть jа='кw медвjь'дь ловя'й, (присjьдя'й ми`)
jа='кw ле'въ въ сокрове'нныхъ,

<p>11 гна` w\тступи'вшаго, и= о_у=поко'и мя`, положи' мя поги'бша:

<p>12 напряже` лу'къ свои`, и= поста'ви мя` jа='кw зна'менiе на
стрjьля'нiе,

<p>13 Ге`. пусти` въ ля'двiя моя^ стрjь'лы ту'ла своегw`.

<p>14 Бы'хъ въ смjь'хъ всjь^мъ лю'демъ мои^мъ, пjь'снь и='хъ ве'сь
де'нь.

<p>15 Насы'ти мя` го'рести, напои' мя же'лчи

<p>16 Ва'vъ. и= и=з\ъя` ка'менемъ зу'бы моя^, напита' мя пе'пеломъ

<p>17 и= w\три'ну w\т ми'ра ду'шу мою`. Забы'хъ благwты`

<p>18 и= рjь'хъ: поги'бе побjь'да моя` и= наде'жда моя` w\т гд\са.

<p>19 За'iнъ. Помяни` нищету` мою` и= гоне'нiе мое`.

<p>20 Го'ресть и= же'лчь мою` помяну`, и= стужи'тъ во мнjь` душа`
моя`.

<p>21 Сiя^ положу` въ се'рдцы мое'мъ, сегw` ра'ди потерплю`.

<p>22 И='fъ. Мл\сть гд\сня, jа='кw не w=ста'ви мене`, не сконча'шася
бо щедрw'ты _е=гw`: пребыва'яй во о_у='трiихъ, поми'луй, гд\си,
jа='кw не погибо'хомъ, не сконча'шася бо щедрw'ты твоя^.

<p>23 Нw'вая во о_у='трiихъ, мно'га _е='сть вjь'ра твоя`.

<p>24 Ча'сть моя` гд\сь, рече` душа` моя`: сегw` ра'ди пожду`
_е=гw`.

<p>25 Те'fъ. Бл~гъ гд\сь надjь'ющымся на'нь:

<p>26 души` и='щущей _е=гw` бла'го (_е='сть), и= надjь'ющейся
съ молча'нiемъ сп\снiя бж~iя.

<p>27 Бла'го _е='сть му'жу, _е=гда` во'зметъ jа=ре'мъ въ ю='ности
свое'й:

<p>28 I=w'дъ. ся'детъ на _е=ди'нjь и= о_у=мо'лкнетъ, jа='кw воздви'гну
на ся`:

<p>29 положи'тъ во пра'хjь о_у=ста` своя^, не'гли ка'кw бу'детъ
наде'жда:

<p>30 пода'стъ лани'ту свою` бiю'щему, насы'тится о_у=кори'знъ.

<p>31 Ка'фъ. Jа='кw не во вjь'къ w\три'нетъ гд\сь,

<p>32 jа='кw смири'вый поми'луетъ по мно'жеству мл\сти своея`,

<p>33 не w\три'ну w\т ср\дца своегw` и= смири` сы'ны му'жескiя.

<p>34 Ла'медъ. Е='же смири'ти под\ъ но'зjь _е=гw` вся^ о_у='зники
земны^я,

<p>35 _е='же о_у=клони'ти су'дъ му'жа пред\ъ лице'мъ вы'шнягw,

<p>36 w=суди'ти человjь'ка, внегда` суди'тися _е=му`, гд\сь не
рече`.

<p>37 Ме'мъ. Кто' _е=сть то'й, и='же рече`, и= бы'ти, гд\су не
повелjь'вшу;

<p>38 И=з\ъ о_у='стъ вы'шнягw не и=зы'детъ sло` и= добро`.

<p>39 Что` возро'пщетъ человjь'къ живу'щь, му'жъ w= грjьсjь` свое'мъ;

<p>40 Ну'нъ. И=зыска'ся пу'ть на'шъ и= и=спыта'ся, и= w=брати'мся
ко гд\су.

<p>41 Воздви'гнемъ сердца` на^ша съ рука'ми къ бг~у высо'кому на
нб~си`.

<p>42 Мы` согрjьши'хомъ и= нече'ствовахомъ, сегw` ра'ди не поми'ловалъ
_е=си`:

<p>43 Са'мехъ. покры'лъ _е=си` jа='ростiю и= w\тгна'лъ _е=си`
на'съ, о_у=би'лъ и= не пощадjь'лъ _е=си`:

<p>44 покры'лся _е=си` w='блакомъ, да не до'йдетъ къ тебjь` моли'тва,

<p>45 сомжи'ти _о='чи мои` и= w\три'нути, положи'лъ _е=си` на'съ
посредjь` людi'й.

<p>46 А='iнъ. W\тверзо'ша на ны` о_у=ста` своя^ вси` врази` на'ши.

<p>47 Стра'хъ и= о_у='жасъ бы'сть на'мъ, надме'нiе и= сокруше'нiе:

<p>48 и=схw'дища вwдна'я и=злiе'тъ _о='ко мое` w= сокруше'нiи
дще'ре людi'й мои'хъ.

<p>49 Фи`. _О='ко мое` погря'зну: и= не о_у=мо'лкну, _е='же
не бы'ти w=слабле'нiю,

<p>50 до'ндеже приклони'тся и= о_у=ви'дитъ гд\сь съ нб~се`.

<p>51 _О='ко мое` закрыва'ется w= души` мое'й, па'че всjь'хъ
дще'рей гра'да.

<p>52 Ца'ди. Ловя'ще о_у=лови'ша мя` jа='кw вра'бiя врази` мои`
ту'не:

<p>53 о_у=мори'ша въ ро'вjь жи'знь мою` и= возложи'ша на мя` ка'мень.

<p>54 Возлiя'ся вода` вы'ше главы` моея`: рjь'хъ: w\тринове'нъ _е='смь.

<p>55 Кw'фъ. Призва'хъ и='мя твое`, гд\си, и=з\ъ ро'ва преиспо'днягw:

<p>56 гла'съ мо'й о_у=слы'шалъ _е=си`: не покры'й о_у=ше'съ твои'хъ
на мольбу` мою`:

<p>57 на по'мощь мою` прибли'жился _е=си`, въ де'нь, въ _о='ньже
призва'хъ тя`, ре'клъ ми` _е=си`: не бо'йся.

<p>58 Ре'шъ. Суди'лъ _е=си`, гд\си, прю` души` моея`, и=зба'вилъ
_е=си` жи'знь мою`:

<p>59 ви'дjьлъ _е=си`, гд\си, смят_е'нiя моя^, разсуди'лъ _е=си`
су'дъ мо'й:

<p>60 вjь'си все` w\тмще'нiе и='хъ и= вся^ помышл_е'нiя и='хъ
на мя`.

<p>61 Ши'нъ. Слы'шалъ _е=си` о_у=кwри'зны и='хъ, вся^ совjь'ты
и='хъ на мя`,

<p>62 о_у=стнjь` востаю'щихъ на мя` и= поуче'нiе и='хъ на мя` ве'сь
де'нь,

<p>63 сjьдjь'нiе и='хъ и= воста'нiе и='хъ: при'зри на _о='чи и='хъ.

<p>64 Fа'vъ. Возда'си и=`мъ, гд\си, воздая'нiе по дjьлw'мъ руку`
и='хъ:

<p>65 возда'си и=`мъ заступле'нiе, сердца` моегw` тру'дъ.

<p>66 Ты` и=`хъ прожене'ши во гнjь'вjь и= потреби'ши и=`хъ под\ъ
небесе'мъ, гд\си.

%{Глава`}4

<p>1 А='лефъ. Ка'кw потемнjь` зла'то, и=змjьни'ся сребро`
до'брое: разсы'пашася камы'цы ст~ы'ни въ нача'лjь всjь'хъ и=схо'дwвъ.

<p>2 Бе'fъ. Сы'нове сiw^ни честнi'и, w=дjь'янiи зла'томъ чи'стымъ,
ка'кw вмjьни'шася въ сосу'ды гли^няны, дjьла` ру'къ скуде'льничихъ.

<p>3 Гi'мель. Е=ще' же sмi'еве w=бнажи'ша сосцы`, воздои'ша скv'мни
и='хъ дще'рей людi'й мои'хъ въ неизцjьле'нiе, jа='коже пти'ца
во пусты'ни.

<p>4 Да'леfъ. Прильпе` я=зы'къ ссу'щагw къ горта'ни _е=гw` въ
жа'жди, младе'нцы проси'ша хлjь'ба, и= нjь'сть и=`мъ разломля'ющагw.

<p>5 Ге`. Jа=ду'ще сла'дwстная погибо'ша во и=схо'дjьхъ, пита'емiи
на багряни'цахъ w=дjь'яшася въ гно'й.

<p>6 Ва'vъ. И= возвели'чися беззако'нiе дще'ре людi'й мои'хъ па'че
беззако'нiя содо'мска, превраще'нныя во _о=комгнове'нiи, и=
не поболjь'ша w= не'й рука'ми.

<p>7 За'iнъ. W=чи'стишася назwре'_е _е=я` па'че снjь'га и= просвjьти'шася
па'че млека`, че'рмни бы'ша, па'че ка'мене сапфi'ра о_у=сjьче'нiе
и='хъ.

<p>8 И='fъ. Потемнjь` па'че са'жи ви'дъ и='хъ, не позна'ни бы'ша
во и=схо'дjьхъ: прильпе` ко'жа и='хъ косте'мъ и='хъ, и=зсхо'ша,
бы'ша jа='кw дре'во.

<p>9 Те'fъ. Лу'чше бы'ша jа='звенiи мече'мъ, не'жели погубле'ни
гла'домъ: сi'и бо и=стлjь'ша w\т непло'дности земли`.

<p>10 I=w'дъ. Ру'цjь же'нъ милосе'рдыхъ свари'ша дjь'ти своя^, бы'ша
въ jа='дь и=`мъ, въ сокруше'нiи дще'ре людi'й мои'хъ.

<p>11 Ка'фъ. Сконча` гд\сь jа='рость свою`, и=злiя` jа='рость гнjь'ва
своегw` и= возжже` _о='гнь въ сiw'нjь, и= пояде` w=снова^нiя
_е=гw`.

<p>12 Ла'медъ. Не вjь'роваша ца'рiе зе'мстiи и= вси` живу'щiи во
вселе'ннjьй, jа='кw вни'детъ вра'гъ и= стужа'яй сквозjь` врата`
i=ер\сли^мская,

<p>13 Ме'мъ. ра'ди грjь^хъ проро'кwвъ _е=гw` и= непра'вдъ жерц_е'въ
_е=гw`, пролива'ющихъ кро'вь пра'ведну посредjь` _е=гw`.

<p>14 Ну'нъ. Поколеба'шася бо'дрiи _е=гw` на сто'гнахъ, w=скверни'шася
въ крови`, внегда` немощи` и=`мъ, прикосну'шася _о=де'ждъ свои'хъ.

<p>15 Са'мехъ. W\тступи'те w\т нечи'стыхъ, призови'те и=`хъ: w\тступи'те,
w\тступи'те, не прикаса'йтеся, jа='кw возжго'шася и= восколеба'шася:
рцы'те во jа=зы'цjьхъ: не приложа'тъ, _е='же w=бита'ти (съ ни'ми).

<p>16 А='iнъ. Лице` гд\сне ча'сть и='хъ, не приложи'тъ призрjь'ти
на ни'хъ: лица` жре'ческа не о_у=стыдjь'шася, ста'рыхъ не поми'ловаша.

<p>17 Фи`. Е=ще` су'щымъ на'мъ w=скудjь'ша _о='чи на'ши, на по'мощь
на'шу всу'е смотря'щымъ на'мъ, внегда` надjь'яхомся на jа=зы'къ
не спаса'ющь.

<p>18 Ца'ди. О_у=лови'ша ма'лыхъ на'шихъ _е='же не ходи'ти на
сто'гнахъ на'шихъ, прибли'жися вре'мя на'ше, и=спо'лнишася днi'е
на'ши, настои'тъ коне'цъ на'шъ.

<p>19 Кw'фъ. Скорjь'йшiи бы'ша гоня'щiи ны` па'че _о=рлw'въ небе'сныхъ,
на гора'хъ гоня'ху на'съ, въ пусты'ни присjьдо'ша на'мъ.

<p>20 Ре'шъ. Ду'хъ лица` на'шегw, пома'занный гд\сь jа='тъ бы'сть
въ растлjь'нiихъ и='хъ, w= не'мже рjь'хомъ: въ сjь'ни _е=гw`
поживе'мъ во jа=зы'цjьхъ.

<p>21 Ши'нъ. Ра'дуйся и= весели'ся, дщи` i=думе'йска, живу'щая на
земли`, и= на тебе` прiи'детъ ча'ша гд\сня, и= о_у=пiе'шися
и= и=злiе'ши.

<p>22 Fа'vъ. Сконча'ся беззако'нiе твое`, дщи` сiw'ня, не приложи'тъ
ктому` пресели'ти тя`: посjьти'лъ _е='сть беззакw'нiя твоя^,
дщи` _е=дw'мля, w\ткры` неч_е'стiя твоя^.

%{Глава`}5

<p>1 Мл~тва i=еремi'и пр\оро'ка. Помяни`, гд\си, что` бы'сть
на'мъ: при'зри и= ви'ждь о_у=кори'зну на'шу:

<p>2 достоя'нiе на'ше w=брати'ся къ чужди^мъ и= до'мы на'шя ко и=ноплеме'нникwмъ:

<p>3 си'ри бы'хомъ, нjь'сть _о=тца`, ма'т_ери на'шя jа='кw вдwвы`.

<p>4 Во'ду на'шу за сребро` пи'хомъ, дрова` на^ша за цjь'ну купова'хомъ:

<p>5 на вы^я на'шя гони'ми бы'хомъ, труди'хомся, не почи'хомъ.

<p>6 Е=гv'петъ даде` ру'ку, а=ссу'ръ въ насыще'нiе и='хъ.

<p>7 _О=тцы` на'ши согрjьши'ша, и= нjь'сть и='хъ, мы' же беззакw'нiя
и='хъ под\ъя'хомъ.

<p>8 Раби` w=блада'ша на'ми, и=збавля'ющагw нjь'сть w\т руку` и='хъ.

<p>9 Въ душа'хъ на'шихъ носи'хомъ хлjь'бъ на'шъ, w\т лица` меча`
въ пусты'ни.

<p>10 Ко'жа на'ша а='ки пе'щь w=бгорjь`, разсjьдо'шася w\т лица`
бу'рей гла'да.

<p>11 Же'нъ въ сiw'нjь смири'ша, дjьви'цъ во градjь'хъ i=у'диныхъ.

<p>12 Кня^зи въ рука'хъ и='хъ повjь'шени бы'ша, старjь^йшины не
просла'вишася.

<p>13 И=збра'ннiи пла'чь под\ъя'ша, и= ю='нwши въ кла'дjь и=знемого'ша.

<p>14 И= ста'рцы w\т вра'тъ w=скудjь'ша, и=збра'ннiи w\т пjь'сней
свои'хъ о_у=молко'ша.

<p>15 Разсы'пася ра'дость серде'цъ на'шихъ, w=брати'ся въ пла'чь
ли'къ на'шъ,

<p>16 спаде` вjьне'цъ со главы` на'шея: го'ре на'мъ, jа='кw согрjьши'хомъ.

<p>17 W= се'мъ смути'ся се'рдце на'ше, w= се'мъ поме'ркнуша _о='чи
на'ши.

<p>18 На горjь` сiw'нjь, jа='кw поги'бе, лиси^цы ходи'ша.

<p>19 Ты' же, гд\си, во вjь'ки всели'шися, пр\сто'лъ тво'й въ ро'дъ
и= ро'дъ.

<p>20 Вску'ю во вjь'ки забыва'еши на'съ, w=ста'виши ли на'съ въ
продолже'нiе днi'й;

<p>21 W=брати' ны, гд\си, къ тебjь`, и= w=брати'мся, и= вознови`
дни^ на'шя jа='коже пре'жде.

<p>22 Jа='кw w\трjьва'я w\три'нулъ _е=си` на'съ, разгнjь'вался
_е=си` на ны` sjьлw`.