<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. м~а)

 

%<[гл\ва з~] СЛУ'ЖБА _О='БЩА%>

%<пр\оро'ку _е=ди'ному.%>

%<Ве'черъ, на Гд\си воззва'хъ, стiхи^ры, гла'съ д~.%>

%<Подо'бенъ: З%>ва'нный свы'ше:

%<И='%>же зарю` бг~онача'льнjьйшагw сiя'нiя * прiи'мъ, 
о_у=ма` чистото'ю, * бж\ственныхъ слове'съ, 
провозвjь'стникъ и= прозна'менатель, * и= пр\оро'къ 
бж\ственный бы'въ, * о_у=ста` бг~одви^жимая * jа=ви'лся 
_е=си` дх~а, * jа=`же w\т негw` тебjь` показу'_емая, 
проповjь'дуя * и= сказу'я всjь^мъ jа=зы'кwмъ * дае'мое 
сп~се'нiе, * и= цр\ствiе хр\сто'во, * всече'стне 
%<и='м\ркъ%>, * _е=го'же моли`, сп~сти` и= просвjьти'ти 
ду'шы на'шя.

%<И='%>же бг~овидjь'нiемъ сiя'я досто'йнw, * и= 
пр\оро'ческимъ проповjь'данiемъ, * и= бл~года'тiю 
почествова'нъ, бг~одохнове'нне %<и='м\ркъ%>, * и= 
бж\ственнагw сподо'бленъ бл~же'нства, * къ пребл~го'му 
ны'нjь дерзнове'нiемъ твои'мъ, * и= ми'лованiемъ 
w=держи'мь, * моля'ся не преста'й, * w= и=`же вjь'рою тя` * 
восхваля'ющихъ и= чту'щихъ * jа='кw бг~оглаго'лива, и= 
че'стна и= бг~опрiя'тна, * w\т бjь'дъ и=зба'вити, и= 
сп~сти` ду'шы на'шя.

%<Т%>воего` пр\оро'ка %<и='м\ркъ%>, * jа='кw 
w=душевле'нна w='блака, * показа'лъ _е=си`, безсме'ртне, * 
во'ду точа'ща въ жи'знь вои'стинну вjь'чную, * посла'въ 
сего` бога'тнw, * и= дарова'въ дх~а всест~а'го, 
_е=диносу'щнаго тебjь` _о=ц~у` вседержи'телю, * и= сн~у 
твоему`, * и=з\ъ твоегw` существа` возсiя'вшему: * и='мже 
прорече` сп~си'тельное прише'ствiе, * хр\ста` бг~а 
на'шегw, * и= jа=зы'кwмъ всjь^мъ сп~се'нiе провозвjьсти`.

%<Сла'ва, и= ны'нjь, бг~оро'диченъ:%>

%<Jа='%>кw во глубину` мно'гихъ согрjьше'нiй впадо'хъ, 
w\т лjь'ности моея`, и= о_у=ны'нiя w=кая'нный и= 
невjь'дjьнiя, и= w\тча'янiемъ (л. м~а w=б.) ны'нjь 
w=держи'мь _е='смь, бу'ди ми` по'мощь и= w=чище'нiе, и= 
сп~се'нiе, пречт\сая, и= о_у=тjьше'нiе бл~гопремjь'ннw 
подаю'щи ми`. тя` молю`, и= тебjь` ми'лъ ся дjь'ю, и= 
припа'даю, и= вjь'рою зову' ти, да не jа=влю'ся до конца` 
льсти'вому w=бра'дованiе.

%<Кр\стобг~оро'диченъ: Н%>е рыда'й мене`, мт~и, * 
зря'щи на кр\стjь` повjь'шена * твоего` сн~а и= бг~а, * на 
вода'хъ повjь'сившаго зе'млю неwдержи'мw, * и= всю` тва'рь 
созда'вшаго: * воста'ну бо и= просла'влюся, * и= а='дwва 
ца^рства сокрушу` крjь'постiю, * и= погублю` тогw` си'лу * 
и= свя^занныя и=зба'влю * w\т sлодjь'йства _е=гw`, * jа='кw 
бл~гоутро'бенъ, * и= _о=ц~у` моему` приведу`, * jа='кw 
чл~вjьколю'бецъ.

%<А='%>ще и='мать самогла'сенъ, %<Сла'ва, гла'съ s~:%>

%<П%>р\оро'че, проповjь'дниче хр\сто'въ, пр\сто'ла 
вели'чествiя никогда'же w\тступа'еши, и= коему'ждо 
боля'щу при'снw предстои'ши въ вы'шнихъ служя`, 
вселе'нную бл~гословля'еши, всю'ду прославля'емь, проси` 
w=чище'нiя душа'мъ на'шымъ.

%<И= ны'нjь, бг~оро'диченъ:%>

%<А=%>рха'гг~льски воспои'мъ, вjь'рнiи, нб\сный 
черто'гъ, и= две'рь запеча'тану вои'стинну. ра'дуйся, 
_е=я'же ра'ди w\трасте` на'мъ сп~съ всjь'хъ хр\сто'съ, 
жизнода'вецъ и= бг~ъ: низложи`, вл\дчце, мучи'т_ели, 
безбw'жныя враги` на'шя, руко'ю твое'ю, пречт\сая, 
о_у=пова'нiе хр\стiа'нъ.

%<Кр\стобг~оро'диченъ: В%>и'дящи тя` распина'ема, 
хр\сте`, тебе` ро'ждшая, вопiя'ше: что` стра'нное _е='же 
ви'жу та'инство, сн~е мо'й, ка'кw на дре'вjь о_у=мира'еши 
пло'тiю повjь'шенъ, жи'зни пода'телю;

%<А='ще пра'зднуеши съ полv"еле'емъ, гл~го'ли 
бг~оро'диченъ воскр\сный, гла'съ s~:%>

%<К%>то` тебе` не о_у=бл~жи'тъ: %<[пи'санъ въ концjь` 
кни'ги сея`.]%>

%<Вхо'дъ. Прокi'менъ дне`.%>

%<И= пар_емiи`, [пи'саны въ концjь` кни'ги сея`.]%>

%<На стiхо'внjь стiхи^ры, гла'съ в~.%>

%<Подо'бенъ: _Е=%>гда` w\т дре'ва:

%<W=%>брjь'те духо'вная заря`, твоегw` о_у=ма`, 
пр\оро'че %<и='м\ркъ%>, чистоту` (л. м~в) сiя'ющую, 
jа='коже зерца'ло, jа='вственнw, и= мi'ръ w=зари` 
бг~оразу'мiя сiя'нiемъ, блиста'ющую и= проwбразу'ющую 
бж\ственныхъ та^инъ w='бразы: бл~года'ть же всjь^мъ 
человjь'кwмъ хотя'щую пода'тися, пречу'дне.

%<Стi'хъ: Ты` i=ере'й во вjь'къ, по чи'ну 
мелхiседе'кову.%>

%<О_у=%>ста` бы'въ бж~iя, нече'стiя дjь'лат_ели 
jа='вjь w=бличи'лъ _е=си`, судо'мъ неизбjь'жнымъ ты^я 
w=суди'въ, пребога'те %<и='м\ркъ%>, прв\днымъ 
о_у=че'нi_емъ послjь'дуя, и= бж\ственнымъ судьба'мъ. 
тjь'мже прему^дрымъ твои^мъ глаго'лwмъ ви'дяще 
возведе'нiе, бл~же'нне, пjь'сньми досто'йнw восхваля'емъ 
тя`.

%<Стi'хъ: Мwv"се'й и= а=арw'нъ во i=ере'ехъ _е=гw`.%>

%<П%>ресто'лы вл\дчню предстоя`, и= неизрече'нныя и= 
бж\ственныя сла'вы насыща'емь, добрw'ты же зря` 
премi^рныя, и= свjь'та наполня'емь, пр\оро'че 
%<и='м\ркъ%> бг~оглаго'ливе, вся^ чту'щыя тя` вjь'рою 
помина'й, си^мъ душе'вное сп~се'нiе, разрjьше'нiе же 
согрjьше'нiй всjь^мъ прося`, бг~опрiя'тне.

%<Сла'ва, гла'съ а~:%>

%<И='%>миже воwбража'ется бг~ъ, пе'рвыми сво'йствы, и= 
суще'ственными о_у=каза^нiи, си'хъ сла'внiи и= чт\снi'и 
пр\оро'цы причаще'нiемъ и= бл~года'тiю, второ'е по да'ру 
причаща'ются, просвjьща'ющу гд\су о_у=го'дники своя^ 
свое'ю свjь'тлостiю.

%<И= ны'нjь, бг~оро'диченъ воскр\сный:%> Се` 
и=спо'лнися и=са'iино: %<[пи'санъ въ концjь` кни'ги 
сея`.]%>

%<А='ще ли не пра'здникъ, глаго'ли се'й 
бг~оро'диченъ:%>

%<Н%>б\сныхъ чинw'въ ра'дованiе, на земли` 
человjь'кwвъ крjь'пкое предста'тельство, пречт\сая дв~о, 
сп~си' ны къ тебjь` прибjьга'ющыя: jа='кw на тя` 
о_у=пова'нiе по бз~jь, бц\де, возложи'хомъ.

%<Кр\стобг~оро'диченъ: W=%>ру'жiе про'йде, _w сн~е, 
дв~а глаго'лаше, на дре'вjь jа='кw ви'дjь тебе` 
w=бjь'шена, мое` се'рдце растерза'ется, вл\дко, jа='коже 
дре'вле прорече` сv"меw'нъ: но воскр\сни` и= просла'ви, 
безсме'ртне, мт~рь и= рабу` твою`, молю'ся. (л. м~в w=б.)

%<Тропа'рь во о_у=ста'вjь.%>

%<А='ще ли нjь'сть о_у=ста'ва, глаго'ли се'й тропа'рь, 
гла'съ в~:%>

%<П%>р\оро'ка твоегw` %<и='м\ркъ%> па'мять, гд\си, 
пра'зднующе, тjь'мъ тя` мо'лимъ, сп~си` ду'шы на'шя.

%<Сла'ва, и= ны'нjь, бг~оро'диченъ, по гла'су 
тропаря`.%>

%<На о_у='трени,%>

%<на Бг~ъ гд\си, тропа'рь то'йже.%>

%<По а~-мъ стiхосло'вiи сjьда'ленъ, гла'съ г~.%>

%<Подо'бенъ: К%>расотjь` дjь'вства:

%<С%>ло'ва воплоще'нiе пред\ъуясни'лъ _е=си` 
бж~е'ственнымъ дх~омъ w=заря'емь, вели'кiй въ 
бж~е'ственныхъ пр\оро'цjьхъ %<и='м\ркъ%> бг~одухнове'нне. 
тjь'мже jа='кw пр\оро'ка тя` сщ~е'ннw о_у=бл~жа'емъ, и= 
торжеству'емъ па'мять твою` дне'сь, согла'снw вопiю'ще 
ти`, му'дре: моли'ся хр\сту` сп~сти` ду'шы на'шя. 
%<[Два'жды.]%>

%<Сла'ва, и= ны'нjь, бг~оро'диченъ:%>

%<Н%>едомы'сленно и= непости'жно _е='сть, вл\дчце 
бг~ора'дованная, _е='же содjь'ланное въ тебjь` стра'шное 
бж~iе та'инство: и='бо неwбыме'ннаго заче'нши родила` 
_е=си`, пло'тiю w=бложе'на w\т пречт\сыхъ крове'й 
твои'хъ: _е=го'же всегда`, чт\сая, jа='кw сн~а твоего` 
моли`, сп~сти'ся душа'мъ на'шымъ.

%<По в~-й каfi'смjь сjьда'ленъ, гла'съ г~.%>

%<Подо'бенъ: Б%>ж~е'ственныя вjь'ры:

%<Б%>ж~е'ственный _о=рга'нъ о_у=тjь'шителевъ 
подглаша'емь сегw`, бл~же'нне, бл~года'тiю всегда` 
jа='снw, пр\оро'къ бы'лъ _е=си`. возглаша'еши бо 
безвjь'стныхъ jа=вле'нiе, и= w=заря'еши вjь'рою 
притека'ющыя, %<и='м\ркъ%> сла'вя: хр\ста` бг~а моли` 
дарова'ти на'мъ ве'лiю мл\сть, %<[Два'жды.]%>

%<Сла'ва, и= ны'нjь, бг~оро'диченъ:%>

%<П%>р\оро'цы проповjь'даша, а=п\сли научи'ша, мч~нцы 
и=сповjь'даша, и= мы` вjь'ровахомъ бц\ду тя` вои'стинну 
су'щую: тjь'мъ и= велича'емъ рж\ство` твое` 
неизрече'нное.

(л. м~г)

%<По Хвали'те и='мя гд\сне:%>

%<Припjь'въ:%>

%<В%>елича'емъ тя`, пр\оро'че бж~iй %<и='м\ркъ%>, и= 
чте'мъ ст~у'ю па'мять твою`: ты' бо мо'лиши за на'съ 
хр\ста` бг~а на'шего.

%<_Псало'мъ и=збра'нный: Б%>л~же'нъ му'жъ боя'йся 
гд\са:

%<По полv"еле'и сjьда'ленъ, гла'съ s~.%>

%<Подо'бенъ: М%>л\срдiя дв_е'ри:

%<W=%>чи'стивъ w\т скве'рнъ о_у='мъ, всему'дре, 
зерца'ло бж~е'ственное содjь'лалъ _е=си` лу^чь прiя'тно 
бж~е'ственнагw дх~а: и= ны'нjь ко и=сто'чнику ра'дуяся 
w\тше'лъ _е=си` сiя'нiй, пр\оро'че %<и='м\ркъ%>. 
%<[Два'жды.]%>

%<Сла'ва, и= ны'нjь, бг~оро'диченъ:%>

%<П%>ре'жде вjь^къ w\т _о=ц~а` без\ъ мт~ре рожде'нна, 
сн~а и= сло'ва бж~iя, въ послjь^дняя лjь^та родила` 
_е=си`, воплоти'вшагося w\т чт\сыхъ крове'й твои'хъ, 
бг~ороди'тельнице, без\ъ му'жа: _е=го'же моли` 
дарова'тися на'мъ грjьхw'въ w=ставле'нiю пре'жде конца`.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ: Т%>ы` i=ере'й во вjь'къ по чи'ну 
мелхiседе'кову.

%<Стi'хъ: Р%>ече` гд\сь гд\севи моему`, сjьди` 
w=десну'ю мене`.

%<В%>ся'кое дыха'нiе:

%<Та'же _е=v\глiе [пи'сано въ концjь` кни'ги сея`.]%>

%<По н~ _псалмjь`. Сла'ва: М%>л~твами пр\оро'ка 
твоегw` %<и='м\ркъ%>, мл\стиве, w=чи'сти мно'ж_ества 
согрjьше'нiй на'шихъ.

%<И= ны'нjь: М%>л~твами бц\ды:

%<Та'же, П%>оми'луй мя`, бж~е:

%<Стiхи'ра, гла'съ s~:%>

%<П%>р\оро'че проповjь'дниче хр\сто'въ: %<[пи'сана на 
Гд\си воззва'хъ, Сла'ва.]%>

%<Канw'нъ. Гла'съ s~.%>

%<Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ i=и~ль, 
по бе'зднjь стопа'ми, гони'теля фараw'на, ви'дя 
потопля'ема, бг~у побjь'дную пjь'снь пои'мъ, вопiя'ше.

(л. м~г w=б.)

%<Т%>я` мо'лимъ, пр\оро'че, бж~iю пр\сто'лу 
предстоя'ща, моли'ти приле'жнw, просвjьще'нiе дарова'ти 
на'мъ, вjь'рою чт\сну'ю пою'щымъ па'мять твою`.

%<_О=%>рга'нъ бж~е'ственный jа=ви'лся _е=си`, 
вмjьща'ющъ бж~е'ственнагw дх~а просвjьще'нiй и= дарw'въ, 
%<и='м\ркъ%> всему'дре: тjь'мъ ра'дующеся вjь'рнiи тя` 
о_у=бл~жа'емъ.

%<С%>п~си'теля бг~у пр\оро'чески предстоя`, ны'нjь со 
дерзнове'нiемъ моли'ся, свjьща'тельными луча'ми 
просвjьща'ти вjь'рою, бг~одохнове'нне, тя` бл~жа'щыя.

%<Бг~оро'диченъ: С%>вjьтлjь'йшими заря'ми всю` зе'млю, 
возсiя'вшее со'лнце и=з\ъ ст~а'гw чре'ва твоегw`, 
w=заря'етъ, вл\дчце: и='миже просвjь'щшеся, тя` бж~iю 
мт~рь почита'емъ.

%<Пjь'снь г~.%>

%<I=рмо'съ: Н%>jь'сть ст~ъ, jа='коже ты`, гд\си бж~е 
мо'й, вознесы'й ро'гъ вjь'рныхъ твои'хъ, бл~же, и= 
о_у=тверди'вый на'съ на ка'мени и=сповjь'данiя твоегw`.

%<В%>ся^ ви'дяй jа='кw бг~ъ, бу'дущихъ зна'нiе, и= 
хотя'щихъ бы'ти вjь'дjьнiе, тебjь` jа=вле'ннw проявля'етъ 
бг~олjь'пнw и= показу'етъ, бл~же'нне досточу'дне.

%<В%>жили'въ, бл~же'нне, тво'й о_у='мъ бл~гоче'стнымъ 
дерзнове'нiемъ, дх~у бж~е'ственному подклони'лъ _е=си` 
тебе`, и= бы'лъ _е=си` прiя'тенъ та'мw су'щихъ 
бж~е'ственныхъ дохнове'нiй.

%<В%>о'дъ та'инственныхъ рjька`, и=з\ъ пучи'ны 
происходя`, дарw'въ дх~а, бг~овjьща'телю, бы'лъ _е=си`.

%<Бг~оро'диченъ: С%>е` тя` вси` ро'ди бл~жа'тъ 
вjь'рою, безлjь'тное сло'во пло'тiю въ лjь'то ро'ждшую 
преесте'ственнw, и= дв~у па'ки пребы'вшу.

%<Сjьда'ленъ, гла'съ s~.%>

%<Подо'бенъ: М%>л\срдiя дв_е'ри:

%<W=%>чи'стивъ w\т скве'рнъ о_у='мъ, всему'дре, 
зерца'ло бж~е'ственное содjь'лалъ _е=си`, лу^чь прiя'тно 
бж~е'ственнагw дх~а: и= ны'нjь ко и=сто'чнику ра'дуяся 
w\тше'лъ _е=си` сiя'нiй, пр\оро'че %<и='м\ркъ%>.

%<Сла'ва, и= ны'нjь, бг~оро'диченъ:%>

%<П%>ресла'вную бж~iю мт~рь, и= ст~ы'хъ а='гг~лъ 
ст~jь'йшую, немо'лчнw (л. м~д) воспое'мъ се'рдцемъ и= 
о_у=сты`, бц\ду сiю` и=сповjь'дающе, jа='кw вои'стинну 
ро'ждшую бг~а воплоще'нна, и= моля'щуюся непреста'ннw w= 
душа'хъ на'шихъ.

%<Кр\стобг~оро'диченъ: Н%>а'съ ра'ди распя'таго, 
прiиди'те вси` воспои'мъ, того' бо ви'дjь мр~i'а на 
дре'вjь, и= глаго'лаше: а='ще и= распя'тiе терпи'ши, ты` 
_е=си` сн~ъ и= бг~ъ мо'й.

%<Пjь'снь д~.%>

%<I=рмо'съ: Х%>р\сто'съ моя` си'ла, бг~ъ и= гд\сь, 
чт\сна'я цр~ковь бг~олjь'пнw пое'тъ взыва'ющи, w\т 
смы'сла чи'ста, w= гд\сjь пра'зднующи.

%<В%>сjь'хъ гд\сь на'мъ jа=ви'ся, по пр\оро'честву, 
бл~же'нне, твоему`, вся^ призыва'я къ позна'нiю своему`, 
и= рабо'ты свободи`.

%<Б%>л~года'тiю w=заря'емь, провозгласи'лъ _е=си` 
глаго'ля: под\ъ и='го _е=ди'но подклоня'ющымся рабо'тати, 
послjь'дующымъ вjь'рjь и= гд\су служа'щымъ.

%<П%>р\оро'къ сы'й, при'снw заря'ми свjьтода'тельнагw 
блиста'нiя просвjьща'емь, просвjьти' ны, бл~же'нне, 
любо'вiю пою'щыя тя`.

%<Бг~оро'диченъ: М%>р~i'е всечт\сая, страсте'й 
смуще'нiе моегw` по'мысла, и= напа'стей бу'рю разори`, 
безстра'стiя и=сто'чникъ ро'ждши, мт~и дв~о.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ, бл~же, 
о_у='тренюющихъ ти` ду'шы любо'вiю w=зари` молю'ся, тя` 
вjь'дjьти, сло'ве бж~iй, и='стиннаго бг~а, w\т мра'ка 
грjьхо'внагw взыва'юща.

%<W\т%> непра'вды къ добродjь'тели, и= w\т страсте'й 
плjьне'нiя мя`, бл~же'нне, w=брати`, твои'ми мольба'ми, 
пр\оро'че сла'вне, и= къ свjь'ту бл~гоче'стiя дjь'лъ 
о_у=пра'ви.

%<П%>росвjьти'въ твою` ду'шу добродjь'телей 
бл~гоwбра'зiями, о_у=го'дну показа'лъ _е=си` къ 
сiя'нi_емъ бж~е'ственнагw дх~а: w\т негw' же и= 
пр\оро'чества бл~года'тiю w=богати'лся _е=си`.

%<П%>р\оро'къ бж~е'ственный бы'въ, чи'сто житiе` 
и=мjь'я, и= прiя'телище бы'лъ _е=си` ст~а'гw дх~а: тjь'мъ 
зрjь'ти сподо'бился _е=си` неви'димw разумjьва'емаго.

(л. м~д w=б.)

%<Бг~оро'диченъ: В%>озглаша'ютъ пр\оро'ч_еская 
реч_е'нiя, пречт\сая, мно'гими w='бразы рж\ство` твое`: 
и='хже мы` ны'нjь сбытiе` зря'ще и='стиннw бц\ду тя` 
возвjьща'емъ.

%<Пjь'снь s~.%>

%<I=рмо'съ: Ж%>ите'йское мо'ре воздвиза'емое зря` 
напа'стей бу'рею, къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й, многомл\стиве.

%<П%>рiе'мь, сла'вне, дх~а зари^, jа=вле'нiемъ jа='кw 
зерца'ло пр\оро'чествiя бж~е'ственнагw сiя'нiя, мi'ру 
w=блиста'лъ _е=си`, jа='кw су^щая пр\оро'чествуя 
бу^дущая.

%<Т%>во'й прiи'де цр~ь, ра'дуйся, сiw'не, и= красу'йся 
ви'дя, и= мi'ръ просвjьти` блиста'ньми своегw` бж~ества`, 
и= де'мwнскую ле'сть посрами`.

%<С%>и'лою дх~а бж~е'ственнагw зрjь'лъ _е=си`, 
пр\оро'че, бу^дущая, w='бразы прiе'мля бж~е'ственныхъ 
jа=вле'нiй, jа='кw въ зерца'лjь души` свjь'тлостiю.

%<Бг~оро'диченъ: П%>ло'ти бре'ннjьй соедини'ся, и='же 
и=з\ъ _о=ц~а` _е=диноро'дный, въ ложесна'хъ твои'хъ 
_е=ди'нъ и=з\ъ дву'хъ про'йде без\ъ тлjь'нiя, соблю'дъ 
неврежде'нно чт\сое дjь'вство твое`, всепjь'тая.

%<Конда'къ во о_у=ста'вjь.%>

%<А='ще ли нjь'сть о_у=ста'ва глаго'ли се'й конда'къ, 
гла'съ д~.%>

%<Подо'бенъ: Jа=%>ви'лся _е=си` дне'сь:

%<П%>росвjьти'вшееся дх~омъ чт\сое твое` се'рдце, 
пр\оро'чества бы'сть свjьтлjь'йшагw прiя'телище: зри'ши 
бо jа='кw настоя^щая дале'че су^щая: сегw` ра'ди тя` 
почита'емъ, пр\оро'че бл~же'нне, %<и='м\ркъ%> сла'вне.

%<I='косъ: П%>р\оро'чествiя бл~года'тiю w=бога'щься, 
бу'дущихъ ра'зуму бг~олjь'пнw научи'лся _е=си` дх~омъ, 
%<и='м\ркъ%> бг~одохнове'нне, и= предглаго'леши всjь^мъ 
хр\сто'во прише'ствiе, и= jа=зы'кwвъ пребога'те 
бж~е'ственное призва'нiе. тjь'мже чт\сну'ю твою` па'мять 
пра'зднуемъ, и= любо'вiю пое'мъ тя`, и= вjь'рнw 
о_у=бл~жа'емъ взыва'юще ти`, сла'вне: моли` хр\ста` бг~а 
непреста'ннw w= всjь'хъ на'съ.

(л. л~_е)

%<Пjь'снь з~.%>

%<I=рмо'съ: Р%>осода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе, мучи'теля о_у=вjьща` вопи'ти: 
бл~гослове'нъ _е=си`, бж~е _о=т_е'цъ на'шихъ.

%<В%>озсiя` па'мять твоя`, пр\оро'че, мi'ру jа='коже 
со'лнце, w=заря'ющи пр\оро'чества бл~года'тiю твое'ю, 
согла'снw пою'щыя вjь'рнw: бл~гослове'нъ _е=си`, бж~е 
_о=т_е'цъ на'шихъ.

%<Т%>учнjь'йшiй w='блакъ ты` jа=ви'вся, ту'чу 
бг~оразу'мiя на'мъ возсiя'лъ _е=си`, w\т сп~си'тельныхъ, 
бл~же'нне, и=сто'чникwвъ, и='миже просвjьща'емся вопи'ти: 
бл~гослове'нъ _е=си`, бж~е _о=т_е'цъ на'шихъ.

%<W\т%> гд\са просвjьще'ни пр\оро'цы, прорица'ютъ 
бу'дущихъ ра'зумъ, бг~ому'дреннw взыва'ютъ сло'во, _е='же 
и=скони` бы'ти, _е=му'же пое'мъ: бл~гослове'нъ бг~ъ 
_о=т_е'цъ на'шихъ.

%<Бг~оро'диченъ: С%>ло'во, дре'вле _е='же бы'ти 
подаю'щее всjь^мъ, бж~е'ственнымъ хотjь'нiемъ, воззва'ти 
восхотjь'въ человjь'ка чт\сая, въ твою` всели'ся 
о_у=тро'бу, бл~гослове'нная, jа='же бг~а пло'тiю 
ро'ждшая.

%<Пjь'снь и~.%>

%<I=рмо'съ: И=%>з\ъ пла'мене прп\дбнымъ ро'су 
и=сточи'лъ _е=си`, и= прв\днагw же'ртву водо'ю попали'лъ 
_е=си`: вся^ бо твори'ши, хр\сте`, то'кмw _е='же 
хотjь'ти, тя` превозно'симъ во вся^ вjь'ки.

%<В%>озложе'нъ ве'сь вседержи'телю, промышле'нiя 
w=бразw'мъ та'йнw научи'лся _е=си`, строи'тельнw jа=зы'ки 
наказу'я: тjь'мъ тя` пое'мъ, пр\оро'че бг~оглаго'ливе.

%<М%>оле'бное пjь'нiе бг~у принеси` w= пою'щихъ тя`, 
бг~обл~же'нне, и= напа'стей разори` смуще'нiе, да тя` 
пое'мъ, пр\оро'че бг~оглаго'ливе.

%<Jа='%>кw _о='гнь во тмjь` сjьдя'щымъ всjь^мъ 
jа=ви'лся _е=си`, бж~е'ственнымъ свjь'томъ бг~ому'дреннw 
w=заря'я пою'щыя вjь'рнw гд\са во вjь'ки.

%<Бг~оро'диченъ: Ж%>изнода'вца ро'ждши бг~а и= гд\са, 
сме'ртное губи'тельство неуде'ржное, о_у=ста'вила _е=си`, 
пречт\сая, сiе` о_у=мертви'вши: тjь'мъ тя` пое'мъ во вся^ 
вjь'ки.

(л. м~_е w=б.)

%<Пjь'снь f~.%>

%<I=рмо'съ: Б%>г~а человjь'кwмъ невозмо'жно ви'дjьти, 
на него'же не смjь'ютъ чи'ни а='гг~льстiи взира'ти: 
тобо'ю же, всечт\сая, jа=ви'ся человjь'кwмъ сло'во 
воплоще'нно, _е=го'же велича'юще, съ нб\сными вw'и тя` 
о_у=бл~жа'емъ.

%<Н%>а земли` кро'ткихъ ты` всели'лся _е=си`, и=дjь'же 
по кончи'нjь а='гг~льскiя зри'ши свjь'тлwсти, 
%<и='м\ркъ%> всему'дре, пр\оро'че бж~iй, кро'токъ бы'въ 
сiя'я бл~года'тiю. тjь'мже ра'дующеся вjь'рнiи тя` 
о_у=бл~жа'емъ.

%<Т%>вои'хъ прорече'нiй, пресла'вне, свjь'тлw ви'дяще 
бы'вшее сбытiе`, да'ннjьй тебjь` бл~года'ти чуди'мся, 
о_у=ма` твоегw` чистотjь`, и= души` бг~ови'дному 
о_у=дивля'емся.

%<И=%>дjь'же а='гг~льстiи чи'ни, и= пр\орw'къ ли'цы и= 
патрiа^рхъ, и= ст~ы'хъ свjь'тлwсти, пр\оро'че 
%<и='м\ркъ%>, всели'вся: и= ны'нjь съ ни'ми лику'я 
ра'достнw, w= на'съ моли'ся ко гд\су, сп~сти'ся вjь'рою 
хва'лящымъ тя`.

%<Б%>г~оро'диченъ:; jа='коже ты`, никогда'же и='на 
дарова'ся w\т родw'въ дре'внихъ, бг~омт~и всенепоро'чная: 
ты' бо _е=ди'на всjь'хъ несравне'нную и=мjь'ла _е=си` 
ст~ы'ню и= чистоту`: тjь'мже прiя'ла _е=си` бг~а, въ 
тебjь` воплоща'ема.

%<Свjьти'ленъ пр\оро'ку:%>

%<Р%>а'дуются вси` пр\оро'цы, въ ра'достный тво'й 
де'нь веселя'щеся, бг~ому'дре, ра'дости твоея` 
причаща'ющеся, и= бж~е'ственныя сла'вы, съ ни'миже 
моли'ся, и= пою'щыя тя` сп~са'й.

%<Бг~оро'диченъ: К%>ропле'нiемъ, чт\сая, щедро'тъ 
твои'хъ, души` моея` w\тмы'й скве'рну, и= ка^пли сле'зъ 
и=сточа'ти ми` непреста'ннw сотвори`, _о=трокови'це, 
страсте'й мои'хъ пото'ки и=зсуша'ющи.

%<На хвали'техъ стiхи^ры, гла'съ и~:%>

%<Подо'бенъ: _W%> пресла'внагw чудесе`!

%<Б%>ж~е'ственный ду'хъ и=злiя'ся, * jа='кw чт\сны'й, 
%<и='м\ркъ%>, * пр\оро'чествуя сказа` * w\т негw` 
дви'жимь, * на ны` вjь'рующыя, и= та^инъ бж\ственныхъ * 
jа=вле'нiе w\ткрыва'етъ, и= пр\оро'чествуютъ * и=`же 
дjь'йство _е=гw` прiе'мшiи, * и= бж~е'ственною заре'ю 
просвjьща'емiи, * и= бж~е'ственною бл~года'тiю. 
%<[Два'жды.]%>

(л. м~s)

%<Б%>л~говjьща'нiя и=спо'лненъ, * ди'вный 
%<и='м\ркъ%>, * jа='кw и=сто'чникъ и=схо'дитъ * ду'шы 
напая'ющiй, * w\т до'му твоегw`, вл\дко, * и= сла'дость 
на'мъ и=ска'па, * помышл_е'нiя w=слажда'ющую, * ве'сь 
высо'къ бы'въ дх~омъ, * добродjь'телiю возноси'мь къ 
бж~е'ственнjьй высотjь`.

%<П%>р\оро'ческимъ твои'мъ дерзнове'нiемъ, * и= 
разу'мнымъ къ бг~у, %<и='м\ркъ%>, * приближе'нiемъ, * 
и='мже нб\сная зри'ши видjь^нiя, * w= на'съ того` 
о_у=мл\стиви, * соверша'ющихъ вjь'рою па'мять твою`, * 
разрjьше'нiя прося` прегрjьше'нiй, сла'вне, * и= 
прича'стiя бж~е'ственныхъ наслажде'нiй, * и= ве'лiя 
мл\сти.

%<Сла'ва, гла'съ д~:%>

%<В%>ъ гд\сjь ра'дуяся бз~jь сп~сjь твое'мъ, 
бг~оглаго'ливе сла'вне, веселя'ся, и= та'мw су'щагw 
сiя'нiя зарю` прiе'мь, и= свjь'томъ бг~одjь'льнымъ 
мы'сленнw просвjьща'емь, па'мять твою` всепра'зднственную 
вjь'рою соверша'ющыя, напа'стей же и= бjь'дъ твои'ми 
мл~твами и=зба'ви.

%<И= ны'нjь, бг~оро'диченъ:%>

%<И=%>зба'ви на'съ w\т ну'ждъ на'шихъ мт~и хр\ста` 
бг~а, ро'ждшая всjь'хъ творца`, да вси` зове'мъ ти`: 
ра'дуйся, _е=ди'но предста'тельство ду'шъ на'шихъ.

%<Кр\стобг~оро'диченъ.%>

%<Подо'бенъ: Jа='%>кw до'бля:

%<О_у=%>мерщвля'ема ви'дящи хр\ста`, всечт\сая вл\дчце, * 
и= о_у=мерщвля'юща льсти'ваго, * jа='кw вл\дку пла'чущи * 
поя'ше, и=з\ъ о_у=тро'бы _е=я` проше'дша, * и= 
долготерпjь'нiю _е=гw` чудя'щися взыва'ше: * ча'до 
любе'знjьйшее, * не забу'ди рабы` твоея`, * не о_у=косни`, 
чл~вjьколю'бче, * мое` о_у=тjьше'нiе.


