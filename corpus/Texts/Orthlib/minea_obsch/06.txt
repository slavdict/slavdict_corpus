<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. л~_е w=б.)

 

%<[гл\ва s~] СЛУ'ЖБА _О='БЩА%>

%<ст~ы'хъ _о=т_е'цъ, на собо'ры.%>

%<Пое'мъ въ недjь'лю седму'ю по па'сцjь: И= i=у'лiа въ 
s~_i де'нь, по па'мяти ст~а'гw сщ~енномч~нка а=fиноге'на: 
И= _о=ктw'врiа въ а~_i, по па'мяти ст~а'гw а=п\сла 
фiлi'ппа.%>

%<Въ суббо'ту ве'чера, на Гд\си воззва'хъ, стiхи^ры, 
гла'съ s~.%>

%<Подо'бенъ: W\т%>ча'янная:

%<И=%>з\ъ чре'ва роди'лся _е=си` пре'жде денни'цы, w\т 
_о=ц~а` безма'теренъ пре'жде вjь^къ, а='ще и= а='рiй 
тва'рь тя`, а= не бг~а сла'витъ, де'рзостiю смjьша'я тя` 
зижди'теля тва'ремъ безу'мнw, вещество` _о=гня` вjь'чнагw 
себjь` сокро'вищствуяй: но собо'ръ, и='же въ нiке'и, сн~а 
бж~iя тя` проповjь'да, гд\си, _о=ц~у` и= дх~у 
сопр\сто'льна.

%<К%>то` твою`, сп~се, ри'зу раздра`; а='рiй, ты` 
ре'клъ _е=си`, и='же тр\оцы пресjьче` _е=диночестно'е 
нача'ло въ раздjьл_е'нiя. се'й w\тве'рже тя` бы'ти 
_е=ди'наго w\т тр\оцы: се'й и= несто'рiа о_у=чи'тъ бц\ду 
не глаго'лати. но собо'ръ, и='же въ нiке'и, сн~а бж~iя 
тя` проповjь'да, гд\си, _о=ц~у` и= дх~у сопр\сто'льна.

%<В%>ъ бре'гъ па'даетъ грjьха`, а='рiй 
возненави'дjьвый свjь'та ви'дjьти, и= бж~е'ственною 
растерза'ется о_у='дицею вну'треннихъ, все` и=зда'ти 
существо` и= ду'шу ну'жнw, другi'й i=у'да бы'въ нра'вомъ 
и= w='бразомъ. но собо'ръ, и='же въ нiке'и, сн~а бж~iя 
тя` проповjь'да, гд\си, _о=ц~у` и= дх~у сопр\сто'льна.

%<А='%>рiй безу'мный прест~ы'я тр\оцы пресjьче` 
_е=динонача'лiе въ три` беззакw'нная же и= несра'сл_енная 
сущ_ества`. тjь'мже _о=тцы` бг~оно'снiи соше'дшеся 
о_у=се'днw, ре'вностiю разжи'заеми, jа='коже fесвi'тянинъ 
и=лiа`, духо'внымъ посjька'ютъ мече'мъ, студу` 
научи'вшаго ху'льника, jа='коже дх~ъ вjьща'ше.

(л. л~s)

%<Сла'ва, гла'съ s~:%>

%<Т%>а'инств_енныя дне'сь дх~а трубы^, бг~онw'сныя 
_о=тцы` восхва'лимъ, пjьснопjь'вшыя посредjь` цр~кве, 
пjь'снь сли'чную бг~осло'вiя, тр\оцу _е=ди'ну 
непремjь'нную, существо' же и= бж~ество`, низложи'тели 
а='рiевы и= правосла'вныхъ побо'рники, моля'щыяся всегда` 
гд\су поми'ловатися душа'мъ на'шымъ.

%<И= ны'нjь, бг~оро'диченъ:%>

%<К%>то` тебе` не о_у=бл~жи'тъ, прест~а'я дв~о:

%<Вхо'дъ. Прокi'менъ дне`.%>

%<Бытiя` чте'нiе. [Глава` д~_i].%>

%<С%>лы'шавъ а=вра'мъ, jа='кw плjьне'нъ бы'сть лw'тъ 
брата'ничь _е=гw`, сочте` свои'хъ си домоча'децъ три'ста 
и= _о=смьна'десять, и= погна` во слjь'дъ и='хъ да'же до 
да'на. И= нападе` на ня` но'щiю са'мъ, и= _о='троцы 
_е=гw` съ ни'мъ: и= порази` и=`хъ, и= гони` и=`хъ до 
хова'ла, _е='же _е='сть w=шу'юю дама'ска. И= возврати` 
вся'каго коня` содо'мскаго, и= лw'та брата'нича своего` 
возврати`, и= вся^ и=мjь^нiя _е=гw`, и= ж_ены` и= лю'ди. 
И=зы'де же ца'рь содо'мскiй въ срjь'тенiе _е=му`, 
повнегда` врати'тися _е=му` w\т сjь'ча 
ходоллогомо'рскагw, и= съ царьми` и=`же съ ни'мъ, во 
о_у=до'ль са'винъ: сiе' же бя'ше по'ле царе'во. И= 
мелхiседе'къ ца'рь сали'мскiй и=знесе` хлjь'бы и= вiно`: 
бя'ше же сщ~е'нникъ бг~а вы'шнягw. И= бл~гослови` 
а=вра'ма, и= рече`: бл~гослове'нъ а=вра'мъ бг~омъ 
вы'шнимъ, и='же созда` нб~о и= зе'млю: и= бл~гослове'нъ 
бг~ъ вы'шнiй, и='же предаде` враги` твоя^ под\ъ ру'ки 
тебjь`.

%<Втора'гw зако'на чте'нiе [глава` а~].%>

%<В%>о дне'хъ _о='нjьхъ, рече` мwv"се'й къ сынw'мъ 
i=и~левымъ: ви'дите, преда'хъ пред\ъ лице'мъ ва'шимъ 
зе'млю: вше'дше наслjь'дуйте зе'млю, ю='же кля'тся гд\сь 
_о=тц_е'мъ ва'шымъ, а=враа'му и= i=саа'ку и= i=а'кwву 
да'ти и=`мъ, и= сjь'мени и='хъ по ни'хъ. И= реко'хъ къ 
ва'мъ во вре'мя _о='но, глаго'ля: не возмогу` _е=ди'нъ 
води'ти ва'съ. Гд\сь бг~ъ на'шъ о_у=мно'жилъ вы` _е='сть, 
и= се` _е=сте` дне'сь jа='кw sвjь'зды нб\сныя 
мно'жествомъ. Гд\си бг~ъ _о=т_е'цъ на'шихъ да приложи'тъ 
ва'мъ, jа='кw да бу'дете ты'сящами (л. л~s w=б.) сугу'бw, 
и= да бл~гослови'тъ ва'съ, jа='коже глаго'ла ва'мъ. И= 
взя'хъ w\т ва'съ му'жи му^дры, и= свjь'дwмы, и= 
смы'сл_енны, и= поста'вихъ и=`хъ владjь'ти над\ъ ва'ми 
тысященача'льники, и= стонача'льники, и= 
пятдесятонача'льники, и= десятонача'льники, и= 
писмоводи'т_ели судiя'мъ ва'шымъ. И= заповjь'дахъ 
судiя'мъ ва'шымъ во вре'мя _о='но, глаго'ля: разслу'шайте 
посредjь` бра'тiй ва'шихъ, и= суди'те пра'веднw посредjь` 
му'жа, и= посредjь` бра'та _е=гw` и= посредjь` прише'льца 
_е=гw`. Да не позна'ете лица` въ судjь`, ма'лому и= 
вели'кому су'диши, и= не о_у=стыди'шися лица` 
человjь'ческа, jа='кw су'дъ бж~iй _е='сть.

%<Втора'гw зако'на чте'нiе. [Глава` _i~].%>

%<В%>о дне'хъ _о='нjьхъ, рече` мwv"се'й къ сынw'мъ 
i=и~л_евымъ: Се` гд\са бг~а твоегw` нб~о, и= нб~о нб~се`, 
земля` и= вся^ _е=ли^ка су'ть на не'й. W=ба'че _о=тцы` 
ва'шя произво'ли гд\сь люби'ти я=`: и= и=збра` сjь'мя 
и='хъ по ни'хъ ва'съ па'че всjь'хъ jа=зы^къ, въ де'нь 
се'й. И= w=брjь'жите жестосе'рдiе ва'ше, и= вы^я ва'шя не 
w=жесточи'те ктому`. И='бо гд\сь бг~ъ на'шъ, се'й бг~ъ 
богw'въ, и= гд\сь господе'й: бг~ъ вели'кiй и= крjь'пкiй, 
и= стра'шный, и='же не диви'тся лицу` ниже` взе'млетъ 
да'ръ. Творя'й су'дъ прише'льцу и= сиротjь` и= вдовjь`, 
и= лю'битъ прише'льца, да'ти _е=му` хлjь'бъ и= ри'зу. И= 
возлюби'те прише'льца, прише'льцы бо бjь'сте въ земли` 
_е=гv'петстjьй. Гд\са бг~а твоегw` да о_у=бои'шися, и= 
тому` _е=ди'ному послу'жиши, и= къ нему` прилjьпи'шися, 
и= и='менемъ _е=гw` клене'шися. То'й хвала` твоя`, и= 
то'й бг~ъ тво'й, и='же сотвори` тебjь` вели^кая и= 
сла^вная сiя^, jа=`же ви'дjьстjь _о='чи твои`.

%<На лiтi'и стiхи'ра хра'ма. Сла'ва, гла'съ г~:%>

%<А=%>п\сльскихъ преда'нiй и=звjь'стнiи храни'телiе 
бы'сте ст~i'и _о=тцы`: ст~ы'я бо тр\оцы _е=диносу'щное, 
правосла'внw проповjь'давше, а='рiево хуле'нiе собо'рнjь 
низложи'сте, съ ни'мже и= македо'нiа дх~обо'рца 
w=бличи'вше, w=суди'сте нестw'рiа, _е=втv'хiа и= 
дiоско'ра, саве'ллiа же и= севи'ра безгла'внаго: и='хже 
пре'лести и=зба'витися на'мъ и=спроси'те, нескве'рну 
на'шему житiю` въ вjь'рjь сохрани'тися, мо'лимся.

(л. л~з)

%<И= ны'нjь, бг~оро'диченъ: Б%>ез\ъ сjь'мене w\т 
бж\ственнагw:

%<На стiхо'внjь _о=ктw'иха.%>

%<Сла'ва, _о=тц_е'мъ, гла'съ д~:%>

%<М%>оле'бную па'мять дне'сь бг~оно'сныхъ _о=тц_е'въ, 
w\т всея` вселе'нныя собра'вшихся, во свjь'тлjьмъ гра'дjь 
нiке'йстjьмъ правосла'вныхъ собра'нiя, бл~гоче'ствующе 
вjь'рнw пра'зднуемъ: сi'и бо лю'тагw а='рiа безбо'жное 
велjь'нiе бл~гочестному'дреннjь низложи'ша, и= w\т 
собо'рныя цр~кве собо'рнjь того` и=згна'ша: и= jа='снw 
сн~а бж~iя _е=диносу'щна и= соприсносу'щна пре'жде вjь^къ 
су'ща, всjь'хъ научи'ша и=сповjь'дати, во и=з\ъwбраже'нiи 
вjь'ры и=звjь'стнw и= бл~гоче'стнw сiе` и=зложи'вше, 
тjь'мже и= мы` бж\ственнымъ и='хъ повелjь'нi_емъ 
послjь'дствующе, и=звjь'стнw вjь'рующе слу'жимъ, со 
_о=ц~е'мъ сн~у, и= дх~у всест~о'му во _е=ди'номъ 
бж~ествjь`, тр\оцjь _е=диносу'щнjьй.

%<И= ны'нjь, бг~оро'диченъ: П%>ри'зри на мол_е'нiя:

%<На бл~гослове'нiи хлjь'бwвъ: Тропа'рь: Б%>ц\де дв~о: 
%<[Два'жды.]%>

%<И= _о=тц_е'въ, гла'съ и~:%>

%<П%>репросла'вленъ _е=си`, хр\сте` бж~е на'шъ, 
свjьти^ла на земли` _о=тцы` на'шя w=снова'вый, и= тjь'ми 
ко и='стиннjьй вjь'рjь вся^ ны` наста'вивый: 
многобл~гоутро'бне, сла'ва тебjь`. %<[_Е=ди'ножды.]%>

%<На о_у='трени,%>

%<на Бг~ъ гд\сь, тропа'рь воскр\снъ два'жды.%>

%<Сла'ва, _о=тц_е'въ.%>

%<И= ны'нjь, бг~оро'диченъ: И='%>же на'съ ра'ди 
рожде'йся:

%<По каfi'смахъ сjьда'льны _о=ктw'иха.%>

%<Канw'нъ воскр\снъ со i=рмосо'мъ на д~, и= 
кр\стовоскр\снъ на в~, и= бц\дjь на в~, и= _о=тц_е'въ на 
s~. [Творе'нiе сщ~е'ннагw и= вселе'нскагw патрiа'рха 
кv'ръ ге'рмана.] Гла'съ s~.%>

%<Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ i=и~ль, 
по бе'зднjь стопа'ми, гони'теля фараw'на ви'дя 
потопля'ема, бг~у побjь'дную пjь'снь пои'мъ, вопiя'ше.

(л. л~з w=б.)

%<И='%>же w\т нiке'и, jа='коже w\т нjь'коегw нб~се`, 
всю'ду возгремjь'вше сло'во жива'гw _о=ц~а`, и= сегw` 
показа'вше враги` гро'момъ и=збi_е'ны, сщ~е'нными 
словесы^ да почту'тся.

%<Д%>ухобо'рц_евъ ду'хъ лука'вый, ст~ы^мъ дх~омъ 
хр\сто'съ w\т своея` цр~кве дале'че w\тгна`, вторы^мъ 
дjь'йствомъ собо'ра совокупи'въ.

%<Х%>рiстобо'рца пре'лесть и=згна` нестw'рiа, 
кv"рi'ллъ собо'ра нача'льникъ, и='же jа='снw дв~у мр~i'ю 
и=сповjь'да бг~у мт~рь чт\сую.

%<Бг~оро'диченъ: Н%>есозда'нныя тр\оцы _е=ди'наго 
хр\ста` во двою` _е=стеству` и= хотjь^нiю, чт\сая, 
ражда'еши, соедине'нiе человjь'кwмъ и= а='гг~лwмъ теб_е` 
ра'ди содjь'лавшаго.

%<Пjь'снь г~.%>

%<I=рмо'съ: Н%>jь'сть ст~ъ, jа='коже ты` гд\си бж~е 
мо'й, вознесы'й ро'гъ вjь'рныхъ твои'хъ, бл~же, и= 
о_у=тверди'вый на'съ на ка'мени и=сповjь'данiя твоегw`.

%<Т%>ва'ри служи'тель jа='влься а='рiй безу'мный, и= 
македо'нiй па'ки ме'рзокъ jа='влься въ гее'ннjь 
_о='гненнjьй ра'внw му'чатся со _е='ллины.

%<С%>едмiю` собw'ры сщ~е'нными ст~ы'хъ _о=т_е'цъ 
чт\сну'ю цр~ковь о_у=ясни'лъ _е=си`, хр\сте`, jа='коже 
седми'хъ свjьти'льникъ свjь'томъ пре'лести тму` прогна'въ 
дале'че.

%<С%>та'до твое`, сло'ве, погубля'етъ многоwбра'зная 
кра'ста _е=ретiкw'въ: па'стырiе же твои'хъ слове'сныхъ 
_о=ве'цъ о_у=че'нiемъ сiе` премjьни'ша.

%<Бг~оро'диченъ: _Е=%>ди'наго родила` _е=си`, 
пречт\сая, w\т несозда'нныя тр\оцы, во двою` существу` и= 
хотjь^нiю: _е=гw'же w='бразу чт\сно'му покланя'емся 
бл~года'ти и=сполня'еми.

%<Конда'къ и= i='косъ воскр\снъ.%>

%<Та'же сjьда'ленъ _о=тц_е'въ, гла'съ д~.%>

%<Подо'бенъ: С%>ко'рw предвари`:

%<С%>вjьти'льницы пресвjь'тлiи и='стины хр\сто'вы 
мi'ру jа=ви'стеся на земли`, вои'стинну бл~же'ннjьйшiи, 
_о=тцы` бг~овjьща'ннiи, и=зсуши'вше _е='р_еси ху'льныхъ 
я=зыковре'дiй, и= о_у=гаси'вше пламенови^дная 
sлосла'вныхъ смущ_е'нiя. тjь'мже jа='кw ст~и'телiе 
хр\сто'вы, моли'теся сп~сти'ся на'мъ. %<[Два'жды.]%>

(л. л~и)

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, чт\сая, бж~е'ственнымъ 
рж\ство'мъ твои'мъ, и=стлjь'вшее во страсте'хъ 
земноро'дныхъ ме'ртвенное существо`, и= воздви'гла _е=си` 
вся^ w\т сме'рти къ животу` нетлjь'нiя. тjь'мже тя` по 
до'лгу бл~жи'мъ вси`, дв~о препросла'вленная, jа='коже 
прорекла` _е=си`.

%<Пjь'снь д~.%>

%<I=рмо'съ: Х%>р\сто'съ моя` си'ла, бг~ъ и= гд\сь, 
чт\сна'я цр~ковь бг~олjь'пнw пое'тъ взыва'ющи, w\т 
смы'сла чи'ста w= гд\сjь пра'зднующи.

%<В%>рази` твои` возшумjь'ша, и= ненави'дящiи тя` 
главу` воздвиго'ша, сп~се, вма'лjь, но а='бiе падо'ша не 
терпя'ще гла'са тру'бъ дх~о'вныхъ.

%<С%>л~нца сл~нцы сугу'бw w=зари'ша, сн~ъ и= дх~ъ w\т 
_о=ц~а`, несозда'нни, собезнача'льни: _о=бои^мъ _о=ц~ъ 
_е=ди'нъ вино'венъ вjь'руется.

%<С%>е'дмь о_у='бw дх~w'въ, и=`же почи'ша на хр\стjь`, 
и=са'iа сiе` рече`: на седми'хъ же собо'рjьхъ почи` 
хр\сто'съ, со _о=ц~е'мъ и= бж~е'ственнымъ дх~омъ.

%<Бг~оро'диченъ: Б%>г~а родила` _е=си` пло'ть 
носи'вшаго w\т чт\сыхъ твои'хъ крове'й, _о=трокови'це 
чт\сая: то'же сугу'ба _е=стество'мъ, во v=поста'си же 
_е=ди'нjьй, _о=тцы` проповjь'даша.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ, бл~же, 
о_у='тренюющихъ ти` ду'шы любо'вiю w=зари`, молю'ся, тя` 
вjь'дjьти, сло'ве бж~iй, и='стиннаго бг~а, w\т мра'ка 
грjьхо'внагw взыва'юща.

%<Б%>ж~е'ственный вiногра'дъ хр\сто'въ, и='же w\т 
_е=гv'пта пренесе'нъ, те'мнагw w\тча'янна губи'теля 
sвjь'рiе пе'рвjье пояда'ху: пра'щею же ст~ы'хъ _о=т_е'цъ 
дале'че w\тгна'шася.

%<Б%>ж~е'ственнымъ сiя'нiемъ трисiя'ннымъ, о_у='мъ 
просвjь'щше честнi'и _о=тцы`, _е=ди'наго проповjь'даша 
чт\сны'я тр\оцы хр\ста` гд\са, сугу'ба _е=стествы` и= 
хотjь^нiи.

%<Тр\оченъ: В%>ъ ве'щныхъ, jа='коже въ серафi'мскихъ 
му'дрыми _о=тцы`, _w тр\оце, цр~ковь w=нб~си'ся, 
трист~у'ю пjь'снь при'снw тебjь` пою'щи, собира'етъ 
тр\оческое твое` _е=ди'но бж~ество`.

(л. л~и w=б.)

%<Бг~оро'диченъ: М%>т~и и= раба` твоегw` сн~а была` 
_е=си`, чт\сая: и='бо и='же и=з\ъ теб_е` пре'жде теб_е` 
бя'ше, jа='кw содjь'тель тво'й, _е=го'же во двою` 
существу^ познава'емъ, и= соединя'емъ сло'вомъ 
v=поста'снымъ.

%<Пjь'снь s~.%>

%<I=рмо'съ: Ж%>ите'йское мо'ре, воздвиза'емое зря` 
напа'стей бу'рею, къ ти'хому приста'нищу твоему` 
прите'къ, вопiю' ти: возведи` w\т тли` живо'тъ мо'й, 
многомл\стиве.

%<Б%>г~ъ богw'въ гд\сь, дв~дъ пре'жде воспjь'въ 
глаго'ла, и= призва` w\т востw'къ, w\т кон_е'цъ всея` 
земли` да'же до за^падъ и='хъ, всел_е'нскiя собо'ры 
_о=т_е'цъ назна'менуя.

%<С%>е'дмь столпw'въ о_у=тверди` прему'дрость бж~iя, 
твою` цр~ковь вл\дко, седмочи'сленными собw'ры сщ~е'нныхъ 
_о=т_е'цъ, неукло'нну соблюда'ему w\т вся'кихъ _е=ресе'й.

%<С%>ты'дъ лица` да покры'етъ _е=vтv'ха и= дiоско'ра, 
слiя'нiе буесло'вящихъ _е=стества` хр\сто'ва: не въ 
привидjь'нiи бо, но во w=боже'нiи _е=стество` 
земноро'дныхъ прiя'тъ.

%<Бг~оро'диченъ: Д%>а во'змется нестw'рiй въ 
_е=вр_е'йскiя т_е'мныя собо'ры, и= я=зы'къ же 
w\тсjьче'тся ху'льный: бг~а бо роди` дв~а мр~i'а, 
плотоно'сца на'мъ.

%<Конда'къ, гла'съ и~.%>

%<Подо'бенъ: Jа='%>кw нача'тки:

%<А=%>п\слъ проповjь'данiе, и= _о=т_е'цъ догма'ты, 
цр~кве _е=ди'ну вjь'ру запечатлjь'ша: jа='же и= ри'зу 
нося'щи и='стины, и=стка'ну w\т _е='же свы'ше 
бг~осло'вiя, и=справля'етъ и= сла'витъ бл~гоче'стiя 
вели'кое та'инство.

%<I='косъ: В%>ысо'кимъ проповjь'данiемъ, бж~iю цр~ковь 
о_у=слы'шимъ вопiю'щу: жа'ждай да гряде'тъ ко мнjь`, и= 
пiе'тъ ча'шу, ю='же держу`, ча'ша _е='сть прему'дрости, 
сiе` питiе` и='стины, сло'вомъ почерпо'хъ, во'ду 
пролива'ющую не прекосло'вiя, но и=сповjь'данiя, ю='же 
пiя` ны'нjьшнiй i=и~ль, бг~а зри'тъ вjьща'юща: ви'дите 
ви'дите, jа='кw са'мъ а='зъ _е='смь, и= не премjьня'юся: 
а='зъ бг~ъ пе'рвый, а='зъ же и= по си'хъ, и= ра'звjь 
мен_е` нjь'сть и=но'гw (л. л~f) w\тню'дъ, w\тсю'ду 
причаща'ющiися, насы'тятся, и= восхва'лятъ бл~гоче'стiя 
вели'кое та'инство.

%<Пjь'снь з~.%>

%<I=рмо'съ: Р%>осода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе, мучи'теля о_у=вjьща` вопи'ти: 
бл~гослове'нъ _е=си`, бж~е _о=т_е'цъ на'шихъ.

%<В%>авv"лw'нскаго о_у='бw sмi'я разрази` данiи'лъ 
пе'рвjье, мл~твами же _о=т_е'цъ прося'деся лю'тый 
_е=гv'петскiй sмi'й, jа='вjь а='рiй, пояда'ющiй хр\сто'во 
ста'до.

%<Н%>епроще'ннымъ нече'стiемъ негодова` во'лкъ 
македо'нiй, прирази'вся дх~у, w=божа'ющему человjь'ки, и= 
вся^ ба'нею кр~ще'нiя на пе'рвую добро'ту воwбража'ющи 
вjь^рныя.

%<Д%>iоско'ръ, и= _е=vтv'хъ, и= севи'ръ левiаfа'нъ, 
трiе` слива'ющiи и= смjьша'ющiи хр\сто'ва сущ_ества` 
смjьше'нiемъ о_у='мнымъ, къ тр\оцjь чт\снjь'й 
прирази'шася де'рзостiю.

%<Бг~оро'диченъ: П%>лотска'гw твоегw` зра'ка w='бразъ, 
вл\дко, че'стнw w=блобыза'емъ, и= мт~ре твоея`, и= 
ст~ы'хъ всjь'хъ по'честь вjь'дяще пра'вымъ по'мысломъ, 
преходи'ти до'брjь къ первоwбра'зному.

%<Пjь'снь и~.%>

%<I=рмо'съ: И=%>з\ъ пла'мене прп\дбнымъ ро'су 
и=сточи'лъ _е=си`, и= прв\днагw же'ртву водо'ю попали'лъ 
_е=си`: вся^ бо твори'ши, хр\сте`, то'кмw _е='же 
хотjь'ти, тя` превозно'симъ во вся^ вjь'ки.

%<Jа='%>коже _е=ди'нагw ко'рене _о='трасли бг~оса^дны, 
сн~ъ и= дх~ъ возсiя'вше: и='бо _о=ц~ъ _е=диновино'венъ 
_е='сть, безлjь'тный безлjь^тнымъ ли'цамъ 
_е=диноче'стенъ.

%<И=%>з\ъ чре'ва невеще'ственна безлjь'тнw возсiя'лъ 
_е=си`, _е=диносу'щное сло'во _о=ц~у` и= дх~у, но на'съ 
ра'ди въ лjь'тнюю всели'ся веще'ственную о_у=тро'бу 
_е=ди'ныя бц\ды.

%<Р%>азж_е'нныя стрjь'лы _о=гне'мъ духо'внымъ, въ 
студ_е'ная сердца` врагw'въ вонзо'шася _е=ретiкw'въ, и= 
на сме'рть о_у=дави'ша и=`хъ совокупл_е'нiи _о=т_е'цъ 
седмочи'сленныхъ и= бж\ственныхъ.

(л. л~f w=б.)

%<Бг~оро'диченъ: Н%>е ли'цы _е=ди'наго хр\ста` 
сла'вимъ, не смjьше'нiемъ существа` сего` соединя'емъ: 
_е=ди'нъ бо сы'й и= то'йже лице'мъ, раздвоя'ется 
_е=стествы`, дв~о, тво'й сн~ъ и= содjь'тель.

%<Пjь'снь f~.%>

%<I=рмо'съ: Б%>г~а человjь'кwмъ не возмо'жно ви'дjьти, 
на него'же не смjь'ютъ чи'ни а='гг~льстiи взира'ти: 
тобо'ю же, всечт\сая, jа=ви'ся человjь'кwмъ сло'во 
воплоще'нно, _е=го'же велича'юще, съ нб\сными вw'и тя` 
о_у=бл~жа'емъ.

%<Н%>е подоба'етъ приложи'ти, и=ли` w=ста'вити что` 
сщ~е'ннагw преда'нiя правосла'вныя на'шея вjь'ры: въ 
не'йже бо вjь'рнw кр\сти'хомся. а= и=`же преложи'т_ели 
сея` вjь'ры, впра'вду пре'дани бу'дутъ преще'нiю 
прокля'тiя.

%<Р%>а'достiю се'рдца вси` взыгра'имъ, сщ~е'нныя 
собо'ры _о=т_е'цъ совоку'пльше: тjь'хъ бо ра'ди свjь'тъ 
ви'дjьхомъ правосла'вiя. свjьти'льницы бо jа=ви'шася, 
вся^ наставля'юще къ пра^вымъ о_у=че'нiя w=брjь'тенi_емъ.

%<Д%>уша'мъ и=спро'симъ w=чище'нiе, и= бл~гоче'стнw 
житiе` препроводи'ти потщи'мся: jа='кw да прича'стницы 
бу'демъ ст~ы^мъ _о=тц_е'мъ, и=`же скры'ша пра'выхъ 
о_у=че'нiй бога'тство на'мъ ча'дwмъ и='хъ.

%<Бг~оро'диченъ: Б%>г~ъ w\т боку` тво_е'ю возсiя`, 
мт~и бж~iя, и= человjь'ческiй ро'дъ w=божи`, и= сла'вы 
своея` сподо'би, и= наслjь'дники вся^ показа`, и=`же тя` 
бц\ду вои'стинну при'снw проповjь'дающыя.

%<Свjьти'ленъ.%>

%<Подо'бенъ: %>Ж_ены`, о_у=слы'шите:

%<_О=%>т_е'цъ бж~е'ственныхъ дне'сь па'мять 
пра'зднующе, моле'ньми тjь'хъ мо'лимъ, всеще'дре: 
вся'кагw вре'да _е=ресе'й и=зба'ви лю'ди твоя^, гд\си, и= 
вся^ сподо'би _о=тца`, сло'во, сла'вити, и= всест~а'го 
дх~а.

%<Бг~оро'диченъ.%>

%<Подо'бенъ:%>

%<Р%>а'дуйся, бж~iя пала'то, ра'дуйся, горо` 
присjь'нная. ра'дуйся, неwпали'мая купино`. ра'дуйся, 
пр\сто'ле сла'вы. ра'дуйся, бж~е'ственная (л. м~) 
трапе'зо. ра'дуйся, ру'чко всезлата'я, ра'дуйся, 
свjьти'льниче всесвjь'тлый. ра'дуйся, ле'гкiй w='блаче, 
дв~о мт~и мр~i'е.

%<На хвали'техъ стiхи^ры воскр\сны д~, и= _о=тц_е'въ 
д~. Гла'съ s~.%>

%<Подо'бенъ: В%>сю` w\тложи'вше:

%<В%>се` собра'вше * душе'вное худо'жество, * и= 
бж\ственнымъ дх~омъ сразсмотри'вше, * нб\сный и= честны'й 
сv"мво'лъ вjь'ры, * честнi'и _о=тцы` бг~опи'саннjь 
начерта'ша, * въ не'мже jа='вственнjьйше, * ро'ждшему 
собезнача'льнаго сло'ва науча'ютъ, * и= всеи'стиннw 
_е=диносу'щнаго: * а=п\сльскимъ послjь'дующе jа='вjь 
о_у=че'нi_емъ, * бл~госла'внiи и= пребога'тiи, * вои'стинну 
и= бг~ому'дрiи. %<[Два'жды.]%>

%<Стi'хъ: Бл~гослове'нъ _е=си`, гд\си бж~е _о=т_е'цъ 
на'шихъ, и= хва'льно и= просла'влено и='мя твое` во 
вjь'ки.%>

%<В%>се` прiе'мше * о_у='мное сiя'нiе ст~а'гw дх~а, * 
преесте'ственное бл~госло'вiе, * кра'ткими глаго'лы, и= 
мно'гимъ ра'зумомъ, * бг~одухнове'ннw провjьща'ша, * jа='кw 
хр\сто'вы проповjь'дницы, * _е=v\гльскихъ предста'телiе 
о_у=че'нiй бл~же'ннiи: * и= бл~гочести'выхъ преда'нiй, * 
свы'ше прiе'мше си'хъ w\ткрове'нiе jа='вjь, и= 
просвjь'щшеся и=зложи'ша вjь'ру бг~онауче'нную.

%<Стi'хъ: Собери'те _е=му` прп\дбныя _е=гw`.%>

%<В%>се` собра'вше * па'стырское и=ску'сство, * и= 
jа='рость подви'гше ны'нjь пра'веднjьйшую, * 
w\тмсти'тельнjь тя^жкiя w\тгна'ша и= па^губныя во'лки, * 
пра'щею дх~а и=зве'ргше * w\т цр~ко'внагw и=сполне'нiя, * 
па'дшыя jа='кw къ сме'рти, * и= jа='кw неисцjь'льнw 
неду'говавшыя, бж~е'ственнiи па'стырiе, * jа='кw раби` 
и='стиннjьйшiи хр\сто'вы, * и= бж~е'ственнагw 
проповjь'данiя * таи'нницы сщ~е'ннjьйшiи.

%<Сла'ва, гла'съ и~. [Геw'ргiа нiкомидi'йскагw:]%>

%<С%>т~ы'хъ _о=тц_е'въ ли'къ w\т кон_е'цъ вселе'нныя 
сте'кшiйся, _о=ц~а`, и= сн~а, и= дх~а ст~а'гw _е=ди'но 
существо` научи'ша, и= _е=стество`, и= та'йну бг~осло'вiя 
jа='снw преда'ша цр~кви. и=`хже похваля'юще вjь'рою 
о_у=бл~жи'мъ, глаго'люще: _w бж\ственный по'лче, 
бг~оглаго'ливiи w=ру'жницы w=полче'нiя гд\сня! sвjь'зды 
многосвjь^тлыя мы'сленныя тве'рди: та'инственнагw сiw'на 
неwбори'мiи столпи`: (л. м~ w=б.) мv"родохнове'ннiи 
цвjь'ти ра'йстiи: всезлата^я о_у=ста` сло'ва, нiке'йская 
похвало`, вселе'нныя о_у=краше'нiе, прилjь'жнw моли'теся 
w= душа'хъ на'шихъ.

%<И= ны'нjь: П%>ребл~гослове'нна _е=си`, бц\де дв~о:

%<Славосло'вiе вели'кое:%>

%<По трист~о'мъ тропа'рь воскр\снъ то'чiю. 
_Е=кт_енiи`, И= w\тпу'стъ. И= w=глаше'нiе студi'тово. И= 
и=схожде'нiе въ притво'ръ. Сла'ва, и= ны'нjь, стiхи'ра 
_е=v\гльская, и= ча'съ а~: и= коне'чный w\тпу'стъ.%>

%<На часjь'хъ тропа'рь воскр\снъ. Сла'ва _о=тц_е'въ. 
И= ны'нjь, бг~оро'диченъ часw'въ. По _О='ч~е на'шъ: 
Конда'къ воскр\снъ.%>

%<На лiтургi'и, Бл~ж_е'нна _о=ктw'иха на s~, и= 
_о=тц_е'въ, пjь'снь г~-я, на д~. По вхо'дjь тропа'рь 
воскр\снъ, и= _о=тц_е'въ. Та'же конда'къ воскр\снъ. 
Сла'ва, _о=тц_е'въ: И= ны'нjь, хра'ма бц\ды, и=ли`, 
П%>редста'тельство хр\стiа'нъ:

%<Прокi'менъ гла'са: И= _о=тц_е'въ пjь'снь, гла'съ д~: 
Б%>л~гослове'нъ _е=си`, гд\си бж~е _о=т_е'цъ на'шихъ, и= 
хва'льно и= просла'влено и='мя твое` во вjь'ки.

%<А=п\слъ дне`, и= _о=тц_е'въ, ко _е=вре'_емъ, зача'ло 
тл~д. А=ллилу'iа, гла'са, и= _о=тц_е'въ, гла'съ а~: 
Б%>г~ъ богw'въ гд\сь глаго'ла. %<Стi'хъ: С%>обери'те 
_е=му` прп\дбныя _е=гw`.

%<_Е=v\глiе дне`, и= _о=тц_е'въ, i=wа'нна, зача'ло 
н~s.%>

%<Прича'стенъ: Х%>вали'те гд\са съ нб~съ: %<И= 
_о=тц_е'въ: Р%>а'дуйтеся прв\днiи w= гд\сjь.


