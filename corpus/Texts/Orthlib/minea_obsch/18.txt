<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. р~а w=б.)



%<[гл\ва и~_i] СЛУ'ЖБА _О='БЩА%>

%<прп\дбномч~нку _е=ди'ному.%>

%<Ве'черъ,%>

%<на Гд\си воззва'хъ, стiхи^ры, гла'съ s~.%>

%<Подо'бенъ: Т%>ридне'венъ:

%<П%>о'двиги му'драгw по'стника, * и= бwлjь'зни во'ина 
хр\сто'ва * восхваля'юще по до'лгу вjь'рнiи, * возопiе'мъ 
гд\севи: * тогw` мл~твами хр\сте` бж~е, * w\т вся'кiя бjь'ды 
и=зба'ви на'съ.

%<Д%>а'стся ти` w\т бг~а мно'гъ ми'ръ предо'блiй, * бу'рю 
преше'дшу ти` лю'тыхъ, * прп\дбне _о='тче, %<и='м\ркъ,%> * 
непобjьди'мый во'ине, * и= мл~твенниче w= хва'лящихъ тя`.

%<П%>острада'лъ _е=си` му'дре зако'ннw, * и= бы'лъ _е=си` 
прему'дръ къ бг~у, * jа='кw другi'й до'мъ ты` мч~нче, * 
вся'ческихъ содjь'телю, и= jа=ви'лся _е=си` бг~оно'се, * 
свjьти'ло цр~ко'вное, * прп\дбныхъ о_у=добре'нiе.

%<Сла'ва, и= ны'нjь, бг~оро'диченъ:%>

%<Б%>ц\де дв~о чт\сая, моли'ся гд\сви, * jа='кw да 
мл~твами твои'ми * пода'стъ душа'мъ на'шымъ грjьхw'въ 
w=ставле'нiе, ми'ръ и= ве'лiю мл\сть.

%<Кр\стобг~оро'диченъ: Н%>а дре'вjь живо'тъ на'шъ 
зря'щи, всенепоро'чная бц\де ви'сящъ, мт~рски рыда'ющи 
вопiя'ла _е=си`: сн~е мо'й, и= бж~е мо'й, сп~си` любо'вiю 
пою'щыя тя`.

%<А='ще и='мать, самогла'сенъ. Сла'ва, гла'съ _е~:%>

%<П%>рп\дбне _о='тче, не да'лъ _е=си` сна` _о=чи'ма 
твои'ма, ни вjь'ждома твои'ма дрема'нiя, до'ндеже ду'шу и= 
тjь'ло w\т страсте'й свободи'лъ _е=си`, и= себе` 
о_у=гото'валъ _е=си` дх~а жили'ще: прише'дъ бо хр\сто'съ со 
_о=ц~е'мъ, _о=би'тель въ тебjь` сотвори`, _е=диносу'щныя 
тр\оцы бл~года'ть прiи'мъ, великопроповjь'дниче прп\дбне, 
моли'ся w= душа'хъ на'шихъ.

(л. р~в)

%<И= ны'нjь, бг~оро'диченъ:%>

%<Б%>л~жи'мъ тя` бц\де дв~о, и= сла'вимъ тя` вjь'рнiи по 
до'лгу, гра'дъ непоколеби'мый, стjь'ну неwбори'мую, тве'рдую 
предста'тельницу, и= прибjь'жище ду'шъ на'шихъ.

%<Кр\стобг~оро'диченъ.%>

%<Подо'бенъ: Б%>л~жи'мъ тя`:

%<З%>ря'щи дре'вле а='гнца своего`, дв~о мт~и 
всебл~же'нная _о=трокови'ца, на кр\стъ воздви'жена, вопiя'ше 
слезя'щи: о_у=вы` мнjь`, сн~е мо'й, ка'кw о_у=мира'еши, бг~ъ 
_е=стество'мъ сы'й безсме'ртенъ;

%<А='ще пра'зднуеши съ полv"еле'емъ, глаго'ли 
бг~оро'диченъ воскр\сный: В%>ъ чермнjь'мъ мо'ри:

%<Вхо'дъ. Прокi'менъ дне`.%>

%<Чт_е'нiя г~ мч~нч_еская, [пи^сана въ концjь` кни'ги 
сея`].%>

%<На стiхо'внjь стiхи^ры, гла'съ а~.%>

%<Подо'бенъ: В%>сехва'льнiи мч~нцы:

%<П%>рехва'льне, %<и='м\ркъ,%> * твое` житiе` возложи'лъ 
_е=си`, * добродjь'телей попече'нiе, * пjьсносло'вiемъ бо 
вjь'рнiи, * вjь'рою хр\ста` похваля'ютъ, * твои'ми 
покаря'ющеся о_у=ч_е'нiи: * и='мже о_у=тверди'тися въ 
ми'рjь, * предстоя` о_у=моли` бж~е'ственнаго дх~а.

%<Стi'хъ: Ч\стна` пред\ъ гд\семъ сме'рть прп\дбныхъ 
_е=гw`.%>

%<Б%>г~одухнове'нне мч~нче, %<и='м\ркъ,%> * твое` житiе` 
о_у='бw ра'вно а='гг~лwмъ, * земны^мъ w=б\ъяви'ся: * нб\снымъ 
же jа='кw бл~гово'нная же'ртва, * и= до'брое кади'ло, * твое` 
и=сповjь'данiе принесе'ся. * и= ны'нjь моли'ся, * дарова'ти 
душа'мъ на'шымъ * ми'ръ и= ве'лiю мл\сть.

%<Стi'хъ: Бл~же'нъ му'жъ боя'йся гд\са, въ за'повjьдехъ 
_е=гw` восхо'щетъ sjьлw`.%>

%<П%>ребога'тый, %<и='м\ркъ,%> страсте'й побjьди'тель 
бы'въ, * мучи'теля побjьди'лъ _е=си`: * вjьнцено'сц_емъ 
сликовству'я бл~же'нне, * w= всjь'хъ помина'й соверша'ющихъ 
твою` па'мять, * и= ны'нjь хр\сту` моли'ся, * дарова'ти 
душа'мъ на'шымъ * ми'ръ и= ве'лiю мл\сть.

%<Сла'ва, гла'съ д~:%>

%<П%>осо'бiемъ духо'внымъ прп\дбномч~нче, %<и='м\ркъ,%> 
побjьди'въ врага` проти'внаго, jа='кw во'инъ непобjьди'мь, 
_о=ру'жiемъ вjь'ры, тьмы` мы'сленныя _е=fiw'пы ссjь'клъ 
_е=си`, и= соверши'въ зако'нъ пw'двигъ (л. р~в w=б.) 
твои'хъ, со всjь'ми стр\стоте'рпче вjьнча'лся _е=си` ли'ки, 
прп\дбне и= пребога'те.

%<И= ны'нjь, бг~оро'диченъ:%>

%<И=%>зба'ви на'съ w\т ну'ждъ на'шихъ мт~и хр\ста` бг~а, 
ро'ждшая всjь'хъ творца`, да вси` зове'мъ ти`: ра'дуйся, 
_е=ди'но предста'тельство ду'шъ на'шихъ.

%<Кр\стобг~оро'диченъ.%>

%<Подо'бенъ: Jа='%>кw до'бля:

%<Р%>аспина'ема ви'дящи, * и= въ ре'бра пробода'ема 
копiе'мъ, * преч\стая, хр\ста` чл~вjьколю'бца, * пла'чущи 
вопiя'ше: * что` сiе` сн~е мо'й; * что` тебjь` неблагода'рнiи 
лю'дiе возда'ша, * вмjь'стw jа='же сотвори'лъ _е=си` дw'брая 
и=`мъ, * и= тщи'шися безча'дствовати мя` вселюбе'знjьйше; * 
дивлю'ся бл~гоутро'бне * твоему` во'льному распя'тiю.

%<Тропа'рь во о_у=ста'вjь.%>

%<А='ще ли нjь'сть о_у=ста'ва, глаго'ли се'й тропа'рь, 
гла'съ и~:%>

%<В%>ъ тебjь` _о='тче и=звjь'стнw сп~се'ся _е='же по 
w='бразу: прiи'мъ бо кр\стъ, послjь'довалъ _е=си` хр\сту` и= 
дjь'я о_у=чи'лъ _е=си` презира'ти о_у='бw пло'ть, прехо'дитъ 
бо: прилjьжа'ти же w= души`, ве'щи безсме'ртнjьй. тjь'мже и= 
со а='гг~лы сра'дуется, прп\дбне %<и='м\ркъ,%> ду'хъ тво'й.

%<Сла'ва, и= ны'нjь, бг~оро'диченъ, и=ли` 
кр\стобг~оро'диченъ.%>

%<На о_у='трени,%>

%<на Бг~ъ гд\сь, тропа'рь то'йже.%>

%<По а~-й каfi'смjь, сjьда'ленъ, гла'съ д~.%>

%<Подо'бенъ: В%>ознесы'йся:

%<З%>емны'хъ и= тлjь'ющихъ наслажд_е'нiя небре'глъ 
_е=си`, и= въ пусты'ни житiе` возлюби'лъ _е=си`, мi'ра 
красоты` и= пи'щи вре'м_енныя возненави'дjьлъ _е=си`, и= 
w\тсю'ду сподо'бился _е=си` мч~нческому и= по'стническому 
сочта'тися ли'ку: съ ни'миже моли` сп~сти` рабы^ твоя^. 
%<[Два'жды.]%>

(л. р~г)

%<Сла'ва, и= ны'нjь, бг~оро'диченъ:%>

%<Н%>а пр\сто'лjь херувi'мстjьмъ сjьдя'й, и= въ 
нjь'дрjьхъ _о='ч~ихъ водворя'яйся, jа='кw на пр\сто'лjь 
ст~jь'мъ сjьди'тъ свое'мъ, вл\дчце, въ нjь'дрjьхъ твои'хъ, 
вопло'щься бо бг~ъ, и='стиннw воцр~и'ся над\ъ всjь'ми 
jа=зы'ки, и= разу'мнw ны'нjь пое'мъ _е=му`: _е=го'же 
о_у=моли` сп~сти'ся рабw'мъ твои^мъ.

%<По в~-й каfi'смjь сjьда'ленъ, гла'съ и~.%>

%<Подо'бенъ: П%>рему'дрости:

%<I=%>wа'нновы нра'вы кр\сти'теля и= и=лiи` fесвi'тянина 
добродjь'т_ели посто'мъ подража'я, безпло'тнw пожи'лъ 
_е=си`, со а='гг~лы сла'вя ст~у'ю тр\оцу бж\ственную, и= 
бjьсw'вская нахожд_е'нiя побjьжда'я му'жествомъ. тjь'мъ и= 
страда'нiемъ крjь'пкw подвиза'вся, хр\сто'ву бж\ственному 
воплоще'нiю кла'няяся съ бж\ство'мъ, %<и='м\ркъ,%> 
бл~же'нне, _е=го'же моли`, грjьхw'въ w=ставле'нiе дарова'ти, 
пра'зднующымъ любо'вiю ст~у'ю па'мять твою`. %<[Два'жды.]%>

%<Сла'ва, и= ны'нjь, бг~оро'диченъ:%>

%<Jа='%>кw дв~у и= _е=ди'ну въ же'нахъ, тя` безсjь'меннw 
ро'ждшую бг~а пло'тiю, вси` о_у=бл~жа'емъ ро'ди 
человjь'честiи: _о='гнь бо всели'ся въ тебjь` бж\ства`, и= 
jа='кw младе'нца дои'ши зижди'теля и= гд\са. тjь'мъ 
а='гг~льскiй собо'ръ, и= человjь'ческiй ро'дъ досто'йнw 
сла'вимъ всест~о'е рж\ство` твое`, и= согла'снw вопiе'мъ 
ти`: моли` хр\ста` бг~а, прегрjьше'нiй w=ставле'нiе 
дарова'ти, досто'йнw пою'щымъ сла'ву твою`.

%<По Хвали'те и='мя гд\сне:%>

%<Припjь'въ:%>

%<О_у=%>бл~жа'емъ тя` прп\дбномч~нче, %<и='м\ркъ,%> и= 
чте'мъ ст~у'ю па'мять твою`, наста'вниче мона'хwвъ, и= 
собесjь'дниче а='гг~лwвъ.

%<_Псало'мъ и=збра'нный: Т%>ерпя` потерпjь'хъ гд\са:

%<По полv"еле'и сjьда'ленъ, гла'съ д~.%>

%<Подо'бенъ: Jа=%>ви'лся _е=си`:

%<В%>ъ поще'нiи и=ску'сенъ бы'въ, во страда'нiи 
просiя'лъ _е=си`, и= просвjьти'лъ _е=си` вjь^рныя твои'ми 
пw'двиги бл~же'нне, %<и='м\ркъ%>: тjь'мже тя` вси` согла'снw 
велича'емъ. %<[Два'жды.]%>

(л. р~г w=б.)

%<Сла'ва, и= ны'нjь, бг~оро'диченъ.%>

%<Н%>аде'ждо непосты'дная надjь'ющихся на тя`, _е=ди'на 
ро'ждшая па'че _е=стества` пло'тiю хр\ста` бг~а на'шего: 
того` со ст~ы'ми прп\дбномч~нки моли`, пода'ти вселе'ннjьй 
w=чище'нiе прегрjьше'нiй, и= всjь^мъ на'мъ пре'жде конца` 
житiя` и=справле'нiе.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ: Ч%>т\сна` пред\ъ гд\семъ сме'рть 
прп\дбныхъ _е=гw`.

%<Стi'хъ: Ч%>то` возда'мъ гд\севи w= всjь'хъ, jа=`же 
воздаде' ми;

%<В%>ся'кое дыха'нiе:

%<_Е=v\глiе прп\дбномч~нку, [пи'сано въ концjь` кни'ги 
сея`.]%>

%<По н~-мъ _псалмjь` стiхи'ра, гла'съ и~:%>

%<И='%>же по w='бразу соблюды'й невреди'мw прп\дбне 
_о='тче, %<и='м\ркъ%> _е='же по хр\сто'вjь вjь'рjь, 
сопроти'вился _е=си` терпjьли'вw, не о_у=страши'вся 
мучи'тельскагw преще'нiя, но духо'внымъ мече'мъ того` 
о_у=би'лъ _е=си`: тjь'мъ дерзнове'нiе стяжа'въ къ бг~у, 
сп~са'й чту'щыя тя` w\т вся'кихъ бjь'дъ, прп\дбный 
страда'льче.

%<Канw'нъ, гла'съ s~.%>

%<Пjь'снь а~.%>

%<I=рмо'съ: Jа='%>кw по су'ху пjьшеше'ствовавъ i=и~ль, 
по бе'зднjь стопа'ми, гони'теля фараw'на ви'дя потопля'ема, 
бг~у побjь'дную пjь'снь пои'мъ вопiя'ше.

%<W\т%> собла^знъ жите'йскихъ и= w\т страсте'й 
w=скорбля'ющихъ мя`, о_у=мири` о_у='мъ мо'й страда'льче 
прп\дбне, и= въ твою` похвалу` ти'хw па'мять твори'ти 
сподо'би мя`.

%<С%>трада'льч_ескiя вjьнцы` jа='кw страда'лецъ прiе'мъ 
прп\дбне, %<и='м\ркъ,%> прело'женъ бы'лъ _е=си` w\т земли` 
къ мi'ру нера'тному, и= къ свjь'ту и= животу` и='стинному 
пребл~же'нне.

%<С%>труя'ми крове'й пла'мень мучи'тельскiй погаси'въ, 
бл~гоче'стне мч~нче, напои'лъ _е=си` ду'шы вjь'рныхъ, 
сотвори'въ прозяба'ти жела'нiе живота` вjь'чнагw прп\дбне.

%<Бг~оро'диченъ: И='%>же невмjьсти'мое сло'во во чре'вjь 
твое'мъ вмjьще'но поро'ждши, бг~овмjьсти'мая сjь'нь, 
о_у=тjьсня'ющiя мя` лю'тыя бу'ри sлы'хъ свободи`, чт\сая.

(л. р~д)

%<Пjь'снь г~.%>

%<I=рмо'съ: Н%>jь'сть ст~ъ, jа='коже ты` гд\си бж~е 
мо'й, вознесы'й ро'гъ вjь'рныхъ твои'хъ бл~же, и= 
о_у=тверди'вый на'съ на ка'мени и=сповjь'данiя твоегw`.

%<О_у=%>крjьпле'нъ бы'лъ _е=си` си'лою бж~iею, 
w\тлучи'вся къ подвигw'мъ дерзнове'нiемъ пребл~же'нне, 
терпя` болjь^зни и= му^ки гони'т_ельскiя стр\стоте'рпче 
прп\дбне _о='тче на'шъ.

%<К%>рjь'пость даде' ти хр\сто'съ подвигода'вецъ 
вели'кiй, сокруши'ти пре'лесть, и= посрами'ти врага`, 
хва'лящагося безсту'днw, и= тще'тнw всу'е шата'ющагося.

%<Т%>вои` кра'снjьи но'зjь jа='вjь прп\дбне, ко стези` 
муче'нiя входя'щыя свjь'тлw, и= главы^ sлочести'выхъ 
сламля'ющыя, %<и='м\ркъ,%> многострада'льне.

%<Бг~оро'диченъ: Ю='%>же дре'вле ви'дjь i=а'кwвъ w\т 
земли` просте'рту къ нб\снjьй высотjь`, бж\ственную 
лjь'ствицу jа='вjь, мр~i'ю чт\сую вл\дки воспое'мъ пала'ту.

%<Сjьда'ленъ, гла'съ д~.%>

%<Подо'бенъ: О_у=%>диви'ся i=w'сифъ:

%<К%>р~ще'нъ бы'сть трегу'бw, треми` кр~щ_е'нiи вjь'рнw, 
водо'ю и= _о=гне'мъ, и= бж~iимъ дх~омъ, пе'рвjье слеза'ми, 
второ'е воздержа^нiи мно'гими подвиза'вся крjь'пкw, пожи'въ 
равноа'гг~льскимъ житiе'мъ на земли` бл~же'нне, %<и='м\ркъ%>: 
тре'тiе, jа='кw а='гнецъ и=зря'денъ закла'нъ бы'лъ _е=си` 
хр\сту` бг~у на'шему. того` моли` непреста'ннw, сп~сти'ся 
душа'мъ на'шымъ.

%<Сла'ва, и= ны'нjь, бг~оро'диченъ:%>

%<О_у=%>диви'ся i=w'сифъ _е='же па'че _е=стества` зря`, 
и= внима'ше мы'слiю и='же на руно` до'ждь, въ безсjь'менномъ 
зача'тiи твое'мъ бц\де, купину` _о=гне'мъ неwпали'мую, 
же'злъ а=арw'новъ прозя'бшiй. и= свидjь'тельствуя 
w=бру'чникъ тво'й и= храни'тель, сщ~е'нникwмъ взыва'ше: дв~а 
ражда'етъ, и= по рж\ствjь` па'ки дв~ою пребыва'етъ.

%<Кр\стобг~оро'диченъ: П%>омышл_е'нiя w\т серде'цъ 
мно'гихъ w\ткрыва'ются: копiе'мъ стр\сте'й твои'хъ 
о_у=язвля'ющи мо'й о_у='мъ, въ распя'тiи твое'мъ во'льномъ: 
ча'до, кто` о_у='зритъ пла'ча моегw`, (л. р~д w=б.) и= 
пло'ти терза^нiя, разумjь'етъ вельми` бг~а тя` су'ща 
всеи'стинна; воспjьва'ю сло'ве, мл\срдiе твое`, _е=гw'же 
ра'ди терпи'ши распя'тiе.

%<Пjь'снь д~.%>

%<I=рмо'съ: Х%>р\сто'съ моя` си'ла, бг~ъ и= гд\сь, 
чт\сна'я цр~ковь бг~олjь'пнw пое'тъ взыва'ющи, w\т смы'сла 
чи'ста, w= гд\сjь пра'зднующи.

%<З%>ако'ннw пости'лся _е=си`, зако'ннw пострада'лъ 
_е=си`, и= зако'ннw вjьнча'нъ бы'лъ _е=си`, бж~iимъ сло'вомъ 
о_у=крjьпля'емь, и= невре'дна себе` соблюда'я пребл~же'нне.

%<Н%>е терпя` прп\дбне ле'сти возслjь'довати, къ 
бг~оразу'мiю jа='кw разу'менъ ра'дуяся приступи'лъ _е=си`: 
свjь'тъ мы'сленный воспрiи'мъ, свjьти'льникъ показа'лся 
_е=си`.

%<С%>щ~еннодjь'йствуемь, jа='коже заколе'нiе во'льное 
ст~о'е приведе'нъ бы'лъ _е=си`, %<и='м\ркъ,%> тебе` ра'ди 
пожре'нному, и= въ хра'мjь пе'рвен_ецъ почи'лъ _е=си` 
веселя'ся.

%<Бг~оро'диченъ: Д%>в~ою пребыла` _е=си` по рж\ствjь`, 
jа='коже бjь` и= пре'жде рж\ства`: jа='кw бг~а сло'ва 
родила` _е=си` и=зба'вльшаго на'съ w\т тли` хода'тайствомъ 
твои'мъ, пренепоро'чная.

%<Пjь'снь _е~.%>

%<I=рмо'съ: Б%>ж~iимъ свjь'томъ твои'мъ бл~же, 
о_у='треннюющихъ ти` ду'шы любо'вiю w=зари`, молю'ся, тя` 
вjь'дjьти сло'ве бж~iй, и='стиннаго бг~а, w\т мра'ка 
грjьхо'внагw взыва'юща.

%<_О=%>ру'жiемъ о_у=язви'ся вра'гъ, мно'гагw терпjь'нiя 
доблему'драгw мч~нка: и= сегw` нога'ми попра'нъ бы'сть, и= 
смjь'хъ jа=ви'ся, посра'мленъ бы'въ.

%<Т%>ы` sло'бу мучи'тельскую w\три'нувъ, неsло'бивъ и= 
кро'токъ jа='влься мч~нче всече'стне, сконча'нiемъ твои'мъ 
кро'внымъ вjьнце'мъ нетлjь'ннымъ о_у=вя'злся _е=си`.

%<М%>ч~нческими вjьнча' тя честьми` вои'стинну, и= 
по'стническими труды`, прп\дбне, %<и='м\ркъ,%> 
трудополо'жникъ _е=ди'нъ бг~ъ на'шъ, на о_у=бi'йцу 
о_у=крjьпи'вый тя`.

%<Бг~оро'диченъ: Р%>азумjь'въ и=здале'ча та'йнw 
проро'ческiй бг~озра'чный ли'къ, дв~о бг~оневjь'стная, бж~iя 
рождества` твоегw` глубину` неизрече'нную, w='бразы 
сщ~е'нными тя` прозна'мена.

(л. р~_е)

%<Пjь'снь s~.%>

%<I=рмо'съ: Ж%>ите'йское мо'ре воздвиза'емое зря` 
напа'стей бу'рею, къ ти'хому приста'нищу твоему` прите'къ 
вопiю' ти: возведи` w\т тли` живо'тъ мо'й многомл\стиве.

%<В%>сjь'лъ _е=си` на вода'хъ, w=кормля'емь руко'ю 
живонача'льною _о='тче на'шъ, и= сохране'нъ бы'лъ _е=си`, въ 
ни'хже погрузи'шася гони'т_ельская велjь^нiя, мл~твою 
прилjь'жною сщ~е'нне.

%<М%>а'лыми и=змjьня'я вели^кая, себе` му'камъ пре'далъ 
_е=си` прп\дбне: прельсти'теля sмi'я _е='vина, дх~омъ 
о_у=мертви'лъ _е=си` бг~оявле'нне.

%<Г%>лагw'лъ твои'хъ си'лы, sло'бы w=брjьта'тель 
претерпjь'ти не возмо'же: тjь'мъ о_у='замъ тя`, 
%<и='м\ркъ,%> и= ра'намъ, сме'рти же лю'тjьй, суро'вw 
льсте'цъ пре'далъ _е='сть.

%<Бг~оро'диченъ: С%>е` ны'нjь и=з\ъ крове'й твои'хъ 
чт\сыхъ дв~о мт~и, воплоти'ся гд\сь, и= человjь'кwмъ 
приединя'ется кромjь` _о=бы'чая, за неизрече'нную мл\сть, 
на'ше сп~се'нiе содjьва'я.

%<Конда'къ во о_у=ста'вjь.%>

%<А='ще ли нjь'сть о_у=ста'ва, глаго'ли се'й конда'къ, 
гла'съ в~.%>

%<Подо'бенъ: Т%>в_е'рдыя:

%<Jа='%>кw по'стника бл~гоче'стна, и= и=ску'сна, и= 
страда'льца произволе'нiемъ че'стна, и= пусты'ни жи'теля 
соwбра'зна, въ пjь'снехъ досто'йнw восхва'лимъ, 
%<и='м\ркъ,%> приснохва'льнаго: то'й во sмi'я попра'лъ 
_е='сть.

%<I='косъ: С%>тр\сте'мъ гд\снимъ поревнова'въ 
пребл~же'нне, за того` о_у=мре'ти возжелjь'лъ _е=си`, ле'сть 
i='дwльскагw су'етства разори'лъ _е=си`, му'жески подви'гся 
проти'ву врагw'въ, тjь'хъ sлохи'трств_енная ловл_е'нiя и= 
кw'зни низложи'лъ _е=си`, и= вjьне'цъ по'чести прiя'лъ 
_е=си`, %<и='м\ркъ,%> прп\дбне страда'льче. тjь'мъ вjь'рою 
прибjьга'емъ въ тво'й кро'въ, и= зове'мъ ти`: w\т вра^гъ 
ви'димыхъ и= неви'димыхъ и=зба'ви на'съ, ты' бо sмi'я 
попра'лъ _е=си`.

%<Пjь'снь з~.%>

%<I=рмо'съ: Р%>осода'тельну о_у='бw пе'щь содjь'ла 
а='гг~лъ прп\дбнымъ _о=трокw'мъ, халд_е'и же w=паля'ющее 
велjь'нiе бж~iе, мучи'теля о_у=вjьща` вопи'ти: бл~гослове'нъ 
_е=си` бж~е _о=т_е'цъ на'шихъ.

(л. р~_е w=б.)

%<М%>и'лованiя _е='же къ пло'ти w\тлучи'въ о_у='мъ тво'й 
бл~же'нне, w=паля'емь _о=гне'мъ и= сожига'емь му'дре, 
_о='троческую воспjьва'я пjь'снь: бл~гослове'нъ бг~ъ 
_о=т_е'цъ на'шихъ.

%<W\т%>гони'ми быва'ютъ _е=ди'нымъ призыва'нiемъ 
твои'мъ, лука'вiи ду'си, позна'вшiи тя` по'стника и= мч~нка 
хр\сто'ва, прп\дбне, пою'ща те'плjь: бл~гослове'нъ бг~ъ 
_о=т_е'цъ на'шихъ.

%<В%>озвjьще'нъ ти` бы'сть коне'цъ пребл~же'нне, 
%<и='м\ркъ,%> вседjь'тельною во'лею: тjь'мъ вда'лся _е=си` 
бо'льшему поще'нiю, и= w\т сла'вы въ сла'ву прехо'диши, 
о_у=бiе'нъ бы'лъ _е=си` хр\ста` ра'ди над\ъ всjь'ми бг~а.

%<Бг~оро'диченъ: О_у=%>ны'нiемъ мя` w=держи'ма, 
воздви'гни преч\стая, къ дjь'ланiю бж~iихъ дjь'лъ, 
о_у=крjьпля'ющи мя` на враги`, при'снw борю'щыя мя` лю'тjь, 
и= проти'вными по'мыслы прельща'ема.

%<Пjь'снь и~.%>

%<I=рмо'съ: И=%>з\ъ пла'мене прп\дбнымъ ро'су и=сточи'лъ 
_е=си`, и= прв\днагw же'ртву водо'ю попали'лъ _е=си`: вся^ 
бо твори'ши хр\сте`, то'кмw _е='же хотjь'ти, тя` 
превозно'симъ во вся^ вjь'ки.

%<П%>о'стническими добро'тами о_у=краша'емь, и= ра'нными 
болjь'зньми о_у=томля'емь, побjьдотво'рцу показа'лся _е=си` 
пресла'вне, побjь'дныя по'ч_ести w\т негw` прiи'мъ.

%<В%>оспали'вся любо'вiю вседержи'телевою, %<и='м\ркъ,%> 
пресла'вне, вра'жiю возвы'шенную вы'ю низложи'лъ _е=си`: и= 
къ бг~у жела'нiемъ твои'мъ, прiя'лъ _е=си` того` въ тебjь` 
живу'ща во вjь'ки.

%<М%>л\сти бж~iя мч~нче бг~обл~же'нне, сподо'би мя`, и= 
и=скуше'нiй и= бjь'дъ и=зба'ви, чту'щаго тя`, %<и='м\ркъ,%> 
прп\дбне, и= под\ъ кро'въ тво'й прибjьга'ющаго.

%<Бг~оро'диченъ: Р%>а'дуйся, ст~а'я горо`, и= 
бг~опрохо'дная, ра'дуйся, сщ~е'нныхъ та^инъ jа=вле'нiе, и= 
слы'шанiе стра'шное, и= неудо'бь ви'димое зрjь'нiе: ра'дуйся 
дв~о, па'дшихъ возведе'нiе.

%<Пjь'снь f~.%>

%<I=рмо'съ: Б%>г~а человjь'кwмъ не возмо'жно ви'дjьти, 
на него'же не смjь'ютъ чи'ни а='гг~льстiи взира'ти: тобо'ю 
же всеч\стая, jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными вw'и тя` о_у=блажа'емъ.

(л. р~s)

%<Т%>ы` къ послjь'дней красотjь` и= сла'дости приспjь'лъ 
_е=си`, бг~ому'дре _о='тче на'шъ, %<и='м\ркъ,%> и= бли'зъ 
бг~а бы'лъ _е=си`, поя` со безпло'тными: ст~ъ, ст~ъ, ст~ъ 
_е=си` тр\оце вседjь'тельная, и= всеси'льная.

%<И=%>збы'въ w\т сjьте'й ловя'щихъ тя`, въ добро'тjь 
нб\снjьй почи'лъ _е=си` прп\дбне, %<и='м\ркъ,%> и= съ 
мч~нческими совокупи'лся _е=си` вw'и: со безпло'тными ны'нjь 
моли'ся w= всjь'хъ на'съ, jа='кw да тя` о_у=бл~жа'емъ.

%<К%>рjь'пость и= держа'ву хр\ста` положи'въ, sлу'ю 
бjьсw'въ прогони'лъ _е=си` молву`, и= въ вы^шняя приста^нища 
приста'лъ _е=си`, о_у=кра'шенъ ве'сь, бж\ственными 
свjьтоли^тiи бога'тнw w=блиста'емь.

%<Бг~оро'диченъ: Р%>азумjь'ти чу'до непостижи'мое 
рж\ства` твоегw` мт~и дв~о, не могу'ще, молча'нiемъ сiе` 
па'че сла'вяще, тебе` славосло'вимъ пребл~же'нную, и= 
_е=ди'ну до'брую въ жена'хъ, и= пренепоро'чную.

%<Свjьти'ленъ.%>

%<Подо'бенъ: %>Ж_ены` о_у=слы'шите:

%<С%>трада'нiемъ пе'рвое до'брjь и=скуси'вся, второ'е же 
посто'мъ тече'нiе бж\ственное соверши'въ, на нб~са` возше'лъ 
_е=си`, хр\сту` предстои'ши, %<и='м\ркъ,%> _о='тче прп\дбне, 
за на'съ моли'ся те'плjь пою'щихъ тя`.

%<Бг~оро'диченъ: Р%>а'дость неизрече'нную ро'ждши гд\са, 
ра'дости на'съ нб\сныя прича'стники сотвори`, всjь'хъ тебе` 
почита'ющихъ преч\стая, бл~года'ть и='стинну, w\т души` 
вопiю'щихъ ти`: не забу'ди твоя^ рабы^ бл~гослове'нная 
мр~i'е.

%<На хвали'техъ стiхи^ры, гла'съ s~.%>

%<М%>ч~нческими кровьми` сщ~е'нную ри'зу w=червлени'въ 
прп\дбне, вше'лъ _е=си` во ст~а^я ст~ы'хъ досто'йнw сла'вне, 
и=дjь'же свjь'тъ неизрече'нный, и=дjь'же бж\ственная сла'ва, 
и=дjь'же гла'съ пра'зднующихъ: w\т негw'же трудw'въ твои'хъ 
мч~нч_ескiя воспрiя'лъ _е=си` побjь^ды, и= вjьне'цъ 
неувяда'ющiй, и= вjь'чнующую до'брую сла'ву, и= ра'йское 
житiе`, %<и='м\ркъ,%> прему'дре. со дерзнове'нiемъ моли'ся 
w= душа'хъ на'шихъ. %<[Два'жды.]%>

(л. р~s w=б.)

%<М%>уче'нiй треволн_е'нiя не поколеба'ша твоея` души`, 
ни затворе'нiе долготы` во мра'чнjьй темни'цjь, тя` 
сокрыва'ющее страда'льче сла'вне: но jа='кw свjь'тъ 
возсiя'лъ _е=си` во тьмjь` бjь'дствующымъ су'етiя, и=`хже 
сы'ны дне` показа'лъ _е=си` ба'нею кр~ще'нiя, порожде'нiемъ 
бо'льшимъ и= сп~си'тельнымъ, и= бж~е'ственнымъ 
пребыва'нiемъ, jа='кw страда'лецъ бг~опрiя'тенъ прему'дре, 
%<и='м\ркъ.%>

%<К%>то` досто'йнw добродjь'телей твои'хъ и=сповjь'сть 
побjь^ды; ка^я о_у=ста` муч_е'нiя и= терпjь^нiя и=зреку'тъ; 
во _о=бои'хъ бо бл~гоугоди'лъ _е=си` хр\сту`, %<и='м\ркъ%>: и= 
ны'нjь не преста'й моля'ся о_у=го'дниче, сп~сти` ду'шы 
на'шя, jа='кw и=мjь'я прп\дбномч~нче, дерзнове'нiе мно'гое.

%<Сла'ва, гла'съ в~.%>

%<П%>рiиди'те пjь'сньми вjьнча'емъ страда'льца 
хр\сто'ва, jа='кw крi'нъ се'льный, и= рая` бж\ственнагw 
бл~гора'сленный цвjь'тъ: правосла'вныхъ _о=вча`, чистоты` 
добро'та, вjь'ры о_у=твержде'нiе, сла'ва воздержа'нiя, 
jа=ви'ся jа='вственнw мi'рови: тjь'мже вjьне'цъ прiя'тъ 
цр\ствiя непремjь'ненъ.

%<И= ны'нjь, бг~оро'диченъ:%>

%<В%>се` о_у=пова'нiе мое` на тя` возлага'ю, мт~и бж~iя, 
сохрани' мя под\ъ кро'вомъ твои'мъ.

%<Кр\стобг~оро'диченъ: Г%>ро'здъ всезрjь'лый чт\сая, 
_е=го'же невоздjь'ланнw во о_у=тро'бjь младоноси'ла _е=си`, 
на дре'вjь jа='кw о_у=зрjь'ла _е=си` сего` ви'сяща, рыда'ющи 
восклица'ла _е=си`, взыва'ющи: ча'до, сла'дость и=ска'пай, 
_е='юже пiя'нство вся'кое страсте'й w\те'млется, 
бл~годjь'телю, мене` ра'ди тебе` ро'ждшiя, бж~е'ственными 
о_у=тjьше'ньми, jа='кw бл~гоутро'бенъ.

%<А='ще и='мать Сла'ву на стiхо'внjь, глаго'ли,%>

%<И= ны'нjь, бг~оро'диченъ, и=ли` кр\стобг~оро'диченъ.%>
