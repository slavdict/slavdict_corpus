<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. и~_i)



%<[гл\ва г~] СЛУ'ЖБА _О='БЩА%>

%<чт\сно'му и= животворя'щему кр\сту`.%>

%<На Гд\си воззва'хъ, стiхи^ры, гла'съ д~.%>

%<Подо'бенъ: З%>ва'нный свы'ше:

%<Д%>не'сь ра'дуется вjь'рныхъ мно'жество 
безчи'сленное: * jа=вля'ется бо нб\сный кр\стъ конц_е'мъ, * 
w=сiява'етъ тве'рдь свjь'томъ непристу'пнымъ, * возду'хъ 
w=заря'етъ, * и= земли` лице` о_у=краша'етъ, * пое'тъ 
бж~е'ственными пjь'сньми цр~ковь хр\сто'ва и= слу'житъ, * 
почита'ющи кр\стъ бж~е'ственный и= пречу'дный. * _е=гw'же 
си'лою о_у=крjьпля'еми, * вл\дцjь присту'пимъ зову'ще: * 
о_у=мири` мi'ръ, * и= просвjьти` ду'шы на'шя.

%<Д%>а ра'дуется тва'рь и= и=гра'етъ: * дне'сь бо 
w=блиста` кр\стъ въ концjь'хъ съ нб~се`, * з_емна'я 
просвjьща'я, и= совоку'плены показа` расточ_е'нныя. * 
дне'сь лику'етъ съ ли'ки а='гг~льскими человjь'цы: * и='бо 
браня'щее средогра'дiе, * кр\сто'мъ разоре'но, * во 
_е=ди'но вся^ jа='вjь совокупи`. * тjь'мъ предсiя'я па'че 
со'лнца, * всю` тва'рь просвjьща'етъ бл~года'тiю, * и= 
о_у=ясня'етъ, и= сп~са'етъ вjь'рнw * того` чту'щыя.

%<П%>а'че со'лнечныя зари`, * хотя'й мi'рови jа='коже 
че'стенъ, * цр~я` хр\ста` ски'петръ, * кончи'ну показа'ти, * 
кр\стъ бж~е'ственный: * се'й предсiя'етъ jа='снw въ 
концjь'хъ. * се'й возведе` и=з\ъ а='да ро'дъ человjь'чь: * 
а='да вельми` плjьни'въ, * врага` низложи'въ, * де'монwвъ 
горды'ню до конца` погуби`, * ны'нjь же проявля'етъ 
воскр\снiе сп~сово, * и= сп~са'етъ зову'щыя: * о_у=мири` 
мi'ръ, и= просвjьти` ду'шы на'шя.

%<Сла'ва, и= ны'нjь, гла'съ и~:%>

%<_Е=%>го'же дре'вле мwv"се'й проwбразова'въ собо'ю, 
а=мали'ка низложи'въ побjьди`: и= дв~дъ пjьснопjь'вецъ 
подно'жiю твоему`, (л. и~_i w=б.) вопiя`, кла'нятися 
повелjьва'ше. чт\сно'му кр\сту` твоему`, хр\сте` бж~е, 
дне'сь грjь'шнiи кла'няемся, о_у=стна'ми недосто'йными, 
тя` и=зво'лившаго пригвозди'тися на не'мъ, воспjьва'юще 
мо'лимся: гд\си, съ разбо'йникомъ цр\ствiя твоегw` 
сподо'би на'съ.

%<Вхо'дъ. Прокi'менъ дне`. Чт_е'нiя г~.%>

%<И=схо'да чте'нiе. [Главы^ _е~_i и= s~_i.]%>

%<П%>оя'тъ мwv"се'й сы'ны i=и~л_евы w\т мо'ря 
чермна'гw, и= веде` ты^я въ пусты'ню су'ръ: и= и=дя'ху 
три` дни^ въ пусты'ни, и= не w=брjьта'ху воды`, да бы'ша 
пи'ли. Прiидо'ша же въ ме'рру, и= не можа'ху пи'ти воды` 
и=з\ъ ме'рры, горька' бо бjь`: сегw` ра'ди нарече'ся 
и='мя мjь'сту тому` го'ресть. И= ропта'ху лю'дiе на 
мwv"се'а, глаго'люще: что` пiе'мъ; Возопи' же мwv"се'й ко 
гд\су, и= показа` _е=му` гд\сь дре'во: и= вложи` то'е въ 
во'ду, и= сладка` бы'сть вода`. Та'мw положи` _е=му` бг~ъ 
w=правда^нiя и= суды`, и= та'мw и=скуша'ше _е=го`, и= 
рече`: А='ще слу'хомъ о_у=слы'шиши гла'съ гд\са бг~а 
твоегw`, и= о_у=гw'дная пред\ъ ни'мъ сотвори'ши: и= 
внуши'ши за'пwвjьди _е=гw`, и= сохрани'ши вся^ 
w=правда^нiя _е=гw`: вся'ку болjь'знь, ю='же наведо'хъ 
_е=гv'птянwмъ, не наведу` на тя`: а='зъ бо _е='смь гд\сь 
и=сцjьля'яй тя`. И= прiидо'ша во _е=лi'мъ, и= бя'ху та'мw 
двана'десять и=сто'чникwвъ во'дъ, и= се'дмьдесятъ 
сте'блiй фi'нiковыхъ: и= w=полчи'шася та'мw при вода'хъ. 
И= воздвиго'шася w\т _е=лi'ма, и= прiи'де ве'сь со'нмъ 
сынw'въ i=и~левыхъ въ пусты'ню сi'нъ, jа='же _е='сть 
между` _е=лi'момъ и= между` сi'ною.

%<При'тчей чте'нiе. [Глава` г~.]%>

%<С%>ы'не, не пренебрега'й наказа'нiя гд\сня, ниже` 
w=слабjьва'й w\т негw` w=блича'емый: _е=го'же бо лю'битъ 
гд\сь, наказу'етъ: бiе'тъ же вся'каго сы'на, _е=го'же 
прiе'млетъ. Бл~же'нъ человjь'къ, и='же w=брjь'те 
прему'дрость: и= сме'ртенъ, и='же о_у=вjь'дjь ра'зумъ. 
Лу'чше бо сiю` купова'ти, не'жели зла'та и= сребра` 
сокрw'вища. Честнjь'йшая же _е='сть ка'менiй 
многоцjь'нныхъ, не сопротивля'ется _е='й ничто'же 
лука'вое, бл~горазу'мна _е='сть всjь^мъ лю'бящымъ ю=`: 
вся'кое же честно'е недосто'йно _е=я` _е='сть. (л. f~_i) 
Долгота' бо житiя`, и= лjь^та жи'зни въ десни'цjь _е=я`: 
Въ шу'йцjь же _е=я` бога'тство и= сла'ва: и=зъ о_у='стъ 
_е=я` и=схо'дитъ пра'вда, зако'нъ же и= мл\сть на 
я=зы'цjь но'ситъ. Путiе` _е=я`, путiе` добры`, и= вся` 
ст_ези` _е=я` съ ми'ромъ. Дре'во живота` _е='сть всjь^мъ 
держа'щымся _е=я`, и= восклоня'ющымся на ню`, jа='кw на 
гд\са, тверда`.

%<Проро'чества и=са'iина чте'нiе. [Глава` _кс~.]%>

%<С%>iя^ глаго'летъ гд\сь: w\тве'рзутся врата` твоя^, 
i=ер\сли'ме, вы'ну де'нь и= но'щь, и= не затворя'тся, 
_е='же ввести` къ тебjь` си'лу jа=зы'кwвъ, и= цари` и='хъ 
ведw'мыя. Jа=зы'цы бо и= ца'рiе, и=`же тебjь` не 
порабо'таютъ, поги'бнутъ: и= jа=зы'цы запустjь'нiемъ 
запустjь'ютъ. И= сла'ва лiва'нова къ тебjь` прiи'детъ, въ 
кv"парi'сjь, и= пе'vкjь, и= ке'дрjь вку'пjь, просла'вити 
мjь'сто ст~о'е мое`, и= мjь'сто но'гъ мои'хъ просла'влю. 
И= по'йдутъ къ тебjь` боя'щеся сы'нове смири'вшихъ тя`, 
и= прогнjь'вавшихъ тя`, и= покло'нятся слjьдw'мъ но'гъ 
твои'хъ вси` прогнjь'вавшiи тя`, и= нарече'шися гра'дъ 
гд\сень, сiw'нъ ст~а'гw i=и~лева. За _е='же бы'ти тебjь` 
w=ста'влену и= возненави'дjьну, и= не бjь` помога'яй 
тебjь`, и= положу' тя въ ра'дость вjь'чную, весе'лiе 
родw'мъ родw'въ. И= и=зссе'ши млеко` jа=зы'кwвъ, и= 
бога'тство царе'й снjь'си, и= разумjь'еши, jа='кw а='зъ 
гд\сь сп~са'яй тя`, и= и=збавля'яй тя` бг~ъ i=и~левъ.

%<На стiхо'внjь стiхи^ры, гла'съ в~.%>

%<Подо'бенъ: Д%>о'ме _е=vфра'fовъ:

%<В%>одо'ю бг~отво'рною, * и= кро'вiю твое'ю, сло'ве, * 
свjь'тлw цр~ковь о_у=краша'ется, * jа='кw невjь'ста, * 
кр\ста` сла'ву пою'щи.

%<Стi'хъ. Возноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw ст~о 
_е='сть.%>

%<К%>опiе` со кр\сто'мъ, * гво'здiе и= и=на^я, * и='миже 
живоно'сное * хр\сто'во пригвозди'ся тjь'ло, * вознося'ще 
поклони'мся.

%<Стi'хъ. Бг~ъ же цр~ь на'шъ пре'жде вjь'ка, содjь'ла 
сп~се'нiе посредjь` земли`.%>

%<_Е=%>гда` а=мали'ка * мwv"се'й побjьжда'ше: * на 
высоту` ру'цjь и=мjь'я * кр\стоявле'ннw, * w=бразова'ше 
хр\сто'ву стр\сть пречт\сую.

(л. f~_i w=б.)

%<Сла'ва, и= ны'нjь, гла'съ а~:%>

%<П%>роwбразу'я кр\стъ тво'й, хр\сте`, патрiа'рхъ 
i=а'кwвъ, вну'кwмъ бл~гослове'нiе да'руя, на глава'хъ 
премjьне'ны ру'ки сотвори`. _е=го'же, сп~се, мы` дне'сь 
вознося'ще, взыва'емъ: да'руй правосла'внымъ хр\стiа'нwмъ 
побjь^ды, jа='кw кwнстантi'ну w=долjь'нiе.

%<Н%>ы'нjь w\тпуща'еши:%< Трист~о'е, И= %>по _О='ч~е 
на'шъ. %<Тропа'рь: С%>п~си`, гд\си, лю'ди твоя^:

%<И= w\тпу'стъ.%>

%<На о_у='трени,%>

%<на Бг~ъ гд\сь, тропа'рь то'йже, три'жды.%>

%<По а~-й каfi'смjь сjьда'ленъ, гла'съ s~:%>

%<Т%>о'кмw водрузи'ся дре'во, хр\сте`, кр\ста` 
твоегw`, w=снова^нiя поколеба'шася сме'рти, гд\си: 
_е=го'же бо пожре` жела'нiемъ а='дъ, w\тпусти` 
тре'петомъ. jа=ви'лъ _е=си` на'мъ сп~се'нiе твое`, 
ст~ы'й, и= славосло'вимъ тя`, сн~е бж~iй: поми'луй на'съ.

%<Сла'ва, и= ны'нjь, то'йже.%>

%<По в~-й каfi'смjь сjьда'ленъ, гла'съ s~:%>

%<Д%>не'сь пр\оро'ческое и=спо'лнися сло'во: се' бо 
покланя'емся на мjь'сто, и=дjь'же стоя'стjь но'зjь твои` 
гд\си: и= дре'во сп~се'нiя прiе'мше, грjьхо'вныхъ 
страсте'й свобо'ду получи'хомъ, мл~твами бц\ды, _е=ди'не 
чл~вjьколю'бче.

%<Сла'ва, и= ны'нjь, то'йже.%>

%<По Хвали'те и='мя гд\сне:%>

%<Припjь'въ: В%>елича'емъ тя`, живода'вче хр\сте`, и= 
чте'мъ кр\стъ тво'й ст~ы'й, и='мже на'съ спа'слъ _е=си` 
w\т рабо'ты вра'жiя.

%<_Псало'мъ и=збра'нный. С%>уди`, гд\си, w=би'дящыя 
мя`, побори` борю'щыя мя`.

%<По полv"еле'и Сjьда'ленъ, гла'съ и~.%>

%<Подо'бенъ: П%>овелjь'нное та'йнw:

%<В%>ъ раи' мя пре'жде дре'во w=бнажи`, w= вкуше'нiи 
вра'гъ принося` о_у=мерщвле'нiе: кр\ста' же дре'во 
живота` w=дjья'нiе человjь'кwмъ (л. к~) нося`, водрузи'ся 
на земли`, и= мi'ръ ве'сь и=спо'лнися вся'кiя ра'дости, 
то'же зря'ще возвыша'ема, бг~у вjь'рою лю'дiе согла'снw 
возопiи'мъ: и=спо'лнь сла'вы до'мъ тво'й.

%<Сла'ва, и= ны'нjь, то'йже.%>

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ, гла'съ д~:%>

%<В%>и'дjьша вси` концы` земли` сп~се'нiе бг~а 
на'шегw.

%<Стi'хъ: В%>оспо'йте гд\севи пjь'снь но'ву.

%<В%>ся'кое дыха'нiе:%< _Е=v\глiе пи'сано въ концjь` 
кни'ги сея`.%>

%<По н~-мъ _псалмjь` стiхи'ра, гла'съ s~:%>

%<К%>р\сте хр\сто'въ, хр\стiа'нъ о_у=пова'нiе, 
заблу'ждшихъ наста'вниче, w=бурева'емыхъ приста'нище, въ 
бране'хъ побjь'да, вселе'нныя о_у=твержде'нiе, неду'жныхъ 
врачу`, ме'ртвыхъ воскр\снiе, поми'луй на'съ.

%<Канw'нъ чт\сно'му и= животворя'щему кр\сту`.%>

%<[Творе'нiе григо'рiа сiнаи'та.]%>

%<I=рмосы` по два'жды: тропари` на в~_i. Гла'съ д~.%>

%<Пjь'снь а~.%>

%<I=рмо'съ: W\т%>ве'рзу о_у=ста` моя^:

%<К%>р\сте всеси'льне, а=п\слwвъ похвала`, прп\дбныхъ 
о_у=твержде'нiе, и= вjь'рныхъ зна'менiе, и= i=ера'рхwвъ 
и= мч~нкwвъ сла'ва, побjь'да и= о_у=твержде'нiе всjь'хъ 
хва'лящихъ тя`.

%<К%>р\сте всечт\сны'й, четвероконе'чная си'ла, 
а=п\слwвъ бл~голjь'пiе, и= мч~нкwвъ крjь'пость, 
немощны'хъ здра'вiе показа'лся _е=си`, ме'ртвыхъ 
воскр\снiе, па'дающихъ воздви'женiе.

%<К%>р\сте, ты` ми` си'ла бу'ди, крjь'пость и= 
держа'ва, и=зба'витель и= предра'тникъ на борю'щыя мя`, 
щи'тъ и= храни'тель, побjь'да и= о_у=твержде'нiе мое`, 
при'снw соблюда'я мя` и= покрыва'я.

%<Бг~оро'диченъ: Н%>а кр\стjь`, всенепоро'чная, 
твоего` сн~а jа='кw о_у=зрjь'ла _е=си`, w=ру'жiе 
ско'рбное о_у=тро'бу твою` растерза`: и= восклица'ла 
_е=си` рыда'ющи въ болjь'зни: но а='бiе просла'вила 
_е=си` кр\ста` си'лу.

%<Катава'сiа: К%>р\стъ начерта'въ мwv"се'й.

%<Пjь'снь г~.%>

%<I=рмо'съ: Т%>воя^ пjьсносло'вцы, бц\де.

(л. к~ w=б.)

%<К%>р\сте, прп\дбныхъ w=ру'жiе, _о=бою'дный ме'чь 
хр\сто'въ, вjь'рныхъ о_у=добре'нiе, боля'щихъ 
и=сцjьле'нiе и= заступле'нiе, и= воздвиже'нiе 
о_у=ме'ршихъ, всечт\сне.

%<К%>р\сте, w=снова'нiе бл~гоче'стiя, бjьсw'мъ 
показа'лся _е=си` губи'тель, цр~квамъ бл~голjь'пiе, 
нечести^вымъ поги'бель, врагw'мъ посрамле'нiе въ де'нь 
су'дный.

%<К%>р\сте живоно'сный, ты' ми бу'ди крjь'пость, и= 
побjь'да, и= щи'тъ, и= стjьна` нера'туема, бjьсw'въ 
w\тгна'нiе, и= помыслw'въ погаше'нiе, и= о_у=ма` моегw` 
сохране'нiе.

%<Бг~оро'диченъ: Р%>аспя'тiе поно'сное, дв~о вл\дчце, 
тво'й сн~ъ претерпjь`, и= сме'рть неподо'бную: но 
возне'сся, низве'рже проти^вныя вра^жiя си^лы, jа='кw 
безсме'ртенъ.

%<Катава'сiа: Ж%>е'злъ во w='бразъ:

%<Сjьда'ленъ, гла'съ и~.%>

%<Подо'бенъ: П%>овелjь'нное та'йнw:

%<П%>роwбража'ше та'йнw дре'вле i=ису'съ наvи'нъ 
кр\ста` w='бразъ, _е=гда` ру'цjь простре` кр\стови'днw, 
сп~се мо'й, и= ста` со'лнце, до'ндеже враги` низложи` 
противостоя'щыя ти` бг~у: ны'нjь же за'йде, на кр\стjь` 
тя` зря`, до'ндеже держа'ву сме'ртную разруши'въ, ве'сь 
мi'ръ совоздви'глъ _е=си`.

%<Сла'ва, и= ны'нjь, то'йже.%>

%<Пjь'снь д~.%>

%<I=рмо'съ: С%>jьдя'й въ сла'вjь, на пр\сто'лjь 
бж~ества`:

%<Ч%>етвероконе'чный сы'й мi'ръ, и= jа='кw 
три_обою'дный ме'чь, нача^ла тмы` сjьче'ши, на'ми 
воwбража'емь, кр\сте, w=ру'жiе вели'кое хр\сто'во, и= 
непобjьди'мое побjьди'тельство всеси'льное.

%<Т%>воя` высота`, живоно'сне кр\сте, возду'шнаго 
кня'зя бiе'тъ: и= глубина` всея` бе'здны закала'етъ 
sмi'я, широту` па'ки воwбража'етъ, низлага'я мiрска'гw 
кня'зя крjь'постiю твое'ю.

%<В%>озне'сся сопривле'клъ _е=си` па'дшыя, воздви'глъ 
_е=си` _е=стество` земно'е, пр\сто'лу бж~iю просла'вился 
_е=си`. кр\сте, высото` вели'кая, мiрскi'й мо'сте, ду'шу 
мою` w\т страсте'й глубины` вознеси` вско'рjь.

(л. к~а)

%<Бг~оро'диченъ: %>Кр\стоwбра'знw, пречт\сая, 
_о=трокови'це бц\де, дла^ни твоя^ распросте'рши къ 
воздви'женому на кр\стjь`, и= мл~твы, дв~о, ны'нjь 
принеси`, за всjь'хъ вjь'рнw моля'щихся тебjь`.

%<Катава'сiа: О_у=%>слы'шахъ, гд\си, смотре'нiя 
твоегw` та'инство:

%<Пjь'снь _е~.%>

%<I=рмо'съ: О_у=%>жасо'шася вся'ч_еская w= 
бж~е'ственнjьй сла'вjь:

%<К%>р\сте, нб\сная лjь'ствице ст~ы'ни, степе'н_емъ 
наста'вниче, хр\сто'ва высота` и= сла'ва _е=си`, бж~iй 
w='бразъ назна'менателенъ мi'ру, неви'димому же и= 
ви'димому, _е=диноче'стне.

%<К%>р\сте, w='бразе неиспи'санный си'лою, w=сщ~е'нiе 
вода'мъ, w=чище'нiе возду'ху w=сщ~е'нiе и= просвjьще'нiе 
вся'комъ, му'жества зна'менiе, и= хр\сто'въ ски'петръ 
непрело'жный показа'лся _е=си`, проти^вныя въ зе'млю 
попира'я.

%<К%>р\сте всеси'льне, sлочести^выя низложи` враги`, 
ненави'дящыя и= ху'лящыя тя` безу'мнw: jа=зы'ки попали`, 
и= о_у=гаси` шата^нiя и='хъ. _w кр\сте всест~ы'й и= 
хр\стоно'сный, сохрани` на'съ держа'вою твое'ю.

%<Бг~оро'диченъ: В%>сjь'хъ цр~и'це вл\дчце, 
ски'петромъ рж\ства` твоегw` разруши`, дв~о, воста'нiе 
ху'лящихъ кр\стную си'лу, да'ждь на'мъ крjь'пость и= 
w=чище'нiе, побjь'ду и= по'мощь.

%<Катава'сiа: _W%> требл~же'нное дре'во:

%<Пjь'снь s~.%>

%<I=рмо'съ: Б%>ж~е'ственное сiе` и= всечт\сно'е:

%<К%>р\стъ всjь'хъ воскр\снiе, кр\стъ па'дшихъ 
и=справле'нiе, страсте'й о_у=мерщвле'нiе, и= пло'ти 
пригвожде'нiе, кр\стъ душа'мъ сла'ва, и= свjь'тъ 
вjь'чный.

%<К%>р\стъ врагw'въ губи'тель, кр\стъ sлочести'выхъ 
jа='зва и= плjьне'нiе, и= вjь'рныхъ держа'ва, 
бл~гочести'выхъ храни'тель и= бjьсw'въ w\тгони'тель.

%<К%>р\стъ страсте'й па'губа, кр\стъ помыслw'въ 
w\тгна'нiе, кр\стъ сокруше'нiе jа=зы'ческое 
и=скуси'тельно, и= духовw'мъ показа'ся лови'тельство.

%<К%>р\стъ воздви'жется, и= па'даютъ духw'въ 
возду'шныхъ чи'нове: (л. к~а w=б.) кр\стъ снизхо'дитъ, и= 
нечести'вiи вси` о_у=жаса'ются, jа='кw мо'лнiя ви'дяще 
кр\стную си'лу.

%<Катава'сiа: В%>о'днагw sвjь'ря:

%<Конда'къ, гла'съ д~. Подо'бенъ:%>

%<В%>ознесы'йся на кр\стъ во'лею, тезоимени'тому 
твоему` но'вому жи'тельству, щедрw'ты твоя^ да'руй, 
хр\сте` бж~е. возвесели` на'съ си'лою твое'ю, побjь^ды 
дая` на'мъ на сопоста'ты, посо'бiе и=му'щымъ твое` 
w=ру'жiе ми'ра <-> непобjьди'мую побjь'ду.

%<I='косъ: И='%>же до тре'тiягw нб~се` восхище'нъ 
бы'сть въ ра'й, и= глаго'лы слы'шавъ неизреч_е'нныя и= 
бж\ств_енныя, и='хже не лjь'ть я=зы'ки [человjь'ческими] 
глаго'лати, что` гала'тwмъ пи'шетъ, jа='кw рачи'телiе 
писа'нiй прочто'сте и= позна'сте: мнjь`, глаго'летъ, 
хвали'тися да не бу'детъ, то'кмw во _е=ди'номъ кр\стjь` 
гд\сни, на не'мже страда'въ о_у=би` стра^сти. того` 
о_у='бw и= мы` и=звjь'стнw держи'мъ, кр\стъ гд\сень, 
хвалу` вси`: _е='сть ко на'мъ сп~си'тельное сiе` дре'во, 
w=ру'жiе ми'ра, непобjьди'мая побjь'да.

%<Пjь'снь з~.%>

%<I=рмо'съ: Н%>е послужи'ша тва'ри бг~ому'дрiи:

%<Н%>ераздjь'льную тр\оцу и= неслiя'нну, _е=стество` 
_е=ди'нствомъ бг~осло'вимъ, _о=ц~а` нерожде'нна, и= 
рожде'нна сн~а, и= ст~а'го и=сходи'тельнаго 
бж~е'ственнаго дх~а пjь'сньми пою'ще: бл~гослове'нъ бг~ъ 
_о=т_е'цъ на'шихъ.

%<Н%>езаходи'тельными мо'лнiями твои'ми, 
трiv"поста'сне, на'шя w=зари` о_у='мныя _о='чи, добро'ту 
твою`, трисвjь'тне, пресу'щественную зрjь'ти, jа='же 
человjь'кwмъ невjь'домая и= непристу'пная а='гг~лwмъ.

%<Л%>уча'ми свjь'та твоегw` па'дшую мою` ду'шу 
возведи` w\т глубины`, бл~гi'й бж~е, препjь'тый и= 
всеси'льный, попо'лзшася w\т свjь'та благода'тнагw, и= во 
тму` воглу'бльшуюся.

%<Бг~оро'диченъ: К%>р\стоwбра'знw просте'рши руцjь`, 
чт\сая, къ распросте'ршему свои` руцjь` на дре'вjь 
кр\стнjьмъ, и= возне'сшему _е=стество` на'ше, и= 
о_у=мертви'вшему вражд_е'бныя полки`, моля'щи не 
преста'й.

(л. к~в)

%<Катава'сiа: %>Безу'мное велjь'нiе мучи'теля:

%<Пjь'снь и~.%>

%<I=рмо'съ: _О='%>троки бл~гоч_ести'выя въ пещи`:

%<В%>ысота` хр\сто'выхъ стр\сте'й, и= лу'къ и= 
w=ру'жiе и= ме'чь, w=ру'жiе непосты'дное, и= си'ла 
непобjьди'мая, хр\сто'во подно'жiе, и= побjьди'тельство 
на враги`: зна'менiя цр\ствiя, ски'петръ вjь'рныхъ, 
показа'лся _е=си`, кр\сте побjьдоно'сне.

%<В%>оздви'глъ _е=си` на'ше па'дшее _е=стество`, 
хр\сто'мъ распе'ншимся и= совозста'вилъ: высото` 
бж~е'ственная, глубино` низглаго'ланная, хр\сто'во ты` 
_е=си` зна'менiе, кр\сте пребога'те, и= широта` 
безмjь'рная, и= зна'менiе непостижи'мыя тр\оцы, 
жизноно'сче.

%<О_у=%>стна'ми, душе'ю же и= се'рдцемъ кр\стъ гд\сень 
лобыза'юще, прiиди'те ны'нjь вознесе'мъ вси` и= 
возвели'чимъ, покланя'ющеся рце'мъ вку'пjь пjь'снь 
пречт\сую, вопiю'ще: ра'дуйся, вели'кое бога'тство, 
кр\сте, цр~ко'вное о_у=краше'нiе.

%<Д%>ре'во жи'зни и= сп~се'нiя, дре'во безсме'ртiя, 
дре'во ра'зума, дре'во трилюбе'зное: нетлjь'нное и= 
неизнуря'емое, кр\стъ трисоста'вный, чт\сно'е дре'во: 
тр\оцы бо но'ситъ трiv"поста'сныя w='бразъ.

%<Катава'сiа: Б%>л~гослови'те, _о='троцы:

%<Пjь'снь f~.%>

%<I=рмо'съ: В%>ся'къ земноро'дный да взыгра'ется 
дх~омъ:

%<К%>то` слы^шана сотвори'тъ, jа='коже пи'шетъ, 
дjь^йствiя твоя^, мiролюбе'зный кр\сте, си^лы и= чудеса`, 
о_у=ме'ршихъ воста'нiе, и= мi'ръ ве'сь совозне'слъ 
_е=си`, вознесы'йся къ бг~у многожела'емый.

%<О_у=%>твержде'нiе вjь'рныхъ кр\стъ требл~же'нный, 
зна'менiе и= похвала`, дре'во всеси'льное, кр\стъ 
хр\сто'въ вели'кiй и= соверше'нный, а=п\слwвъ похвала`, 
прп\дбныхъ о_у=твержде'нiе, и= мч~нкwвъ крjь'пость, 
побjь'да и= похвала`.

%<Р%>а'дуйся, кр\сте, w='бразе неwпи'санный и= 
многоимени'тый, дре'во требога'тное, стра'шное же и= 
всебл~же'нное: ра'дуйся, кр\сте всест~ы'й и= всеси'льный, 
ра'дуйся, храни'теля жи'зни на'шея, гд\сень кр\сте 
многопjь'тый.

(л. к~в w=б.)

%<К%>р\сте чт\сны'й, храни'тель души` и= тjь'лу бу'ди 
ми`, w='бразомъ свои'мъ бjь'сы низлага'я, враги` 
w\тгоня'я, стра^сти о_у=пражня'я, и= бл~гослове'нiе 
да'руя ми`, и= жи'знь и= си'лу, содjь'йствiемъ ст~а'гw 
дх~а, и= честны'ми пречт\сыя мольба'ми.

%<Катава'сiа: Т%>а'инъ _е=си`, бц\де, ра'й:

%<Свjьти'ленъ.%>

%<К%>р\стъ, храни'тель всея` вселе'нныя: кр\стъ, 
красота` цр~кве: кр\стъ, вjь'рныхъ о_у=твержде'нiе: 
кр\стъ, а='гг~лwвъ сла'ва, и= де'монwвъ jа='зва. 
%<[Три'жды.]%>

%<На хвали'техъ стiхи^ры, гла'съ а~:%>

%<Подо'бенъ: Н%>б\сныхъ чинw'въ ра'дованiе:

%<Н%>б\сная ш_е'ствiя, * кр\стъ чт\сны'й гото'витъ 
всjь^мъ, * тому` покланя'ющымся вjь'рою несумнjь'нною: * и= 
ликw'мъ невеще'ственныхъ си'лъ, * и='же на не'мъ 
пригвозди'выйся, * сочета'етъ любо'вiю пою'щыя того`.

%<К%>ла'няющеся вjь'рою кр\сту` чт\сно'му, * на не'мъ 
распе'ншагося воспое'мъ вл\дку: * тогw` манове'нiемъ, 
о_у=стнjь` вку'пjь и= ду'шу w=чища'юще, * и= сiя^нiи сегw` 
мы'сленными о_у=ясни'мся, * хва'ляще _е=го`.

%<Г%>о'ресть дре'вле о_у=слажда'я мwv"се'й, * и=зба'ви 
i=и~ля, * w='бразъ кр\ста` напису'я: * мы' же сего`, вси` 
вjь'рнiи, * та'йнw и= бж~е'ственнw воwбража'юще въ 
сердца'хъ на'шихъ, * всегда` сп~са'емся держа'вою _е=гw`.

%<Сла'ва, и= ны'нjь, гла'съ д~.%>

%<П%>особи'вый, гд\си, кро'ткому дв~ду покори'ти 
и=ноплеме'нника, w=ру'жiемъ кр\ста` низложи` враги` 
на'шя, покажи`, бл~гоутро'бне, на на'съ др_е'внiя мл\сти 
твоя^: и= да разумjь'ютъ вои'стинну, jа='кw ты` _е=си` 
бг~ъ, и= на тя` надjь'ющiися побjьжда'емъ, моля'щiися 
w=бы'чнw пречт\сjьй твое'й мт~ри, дарова'тися на'мъ 
ве'лiей мл\сти.

%<Славосло'вiе вели'кое. И= w\тпу'стъ.%>

%<На лiтургi'и бл~ж_е'нна w\т канw'на, пjь'снь г~-я и= 
s~-я.%>