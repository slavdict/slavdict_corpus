<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть а~

Глава` пе'рвая на'десять

W= _е='же jа='кw нjь'сть сво'йственна чл~вjь'ку 
плотска'я по'хоть, но w\т преступле'нiя а=да'мля ро'ду 
на'шему прибы'вшая.

W\т тлjь'нiя и= грjьха` рожде'нъ бы'вши, не къ тлjь'нiю 
и= грjьху` па'ки w=браща'йся, но w\т тлjь'нiя къ нетлjь'нiю 
о_у=се'рднw восходи'ти тщи'ся, jа='кw да пре'жде _о='бщагw 
воскр\снiя о_у=ме'ршую грjьхо'мъ и= страстьми`, 
безгрjь'шiемъ и= безстра'стiемъ воскреси'ши ду'шу, и= w\т 
сме'рти къ безсме'ртiю приведе'ши ю=`. Не дре'внягw а=да'ма 
престу'пльшагw, но втора'гw хр\ста` безгрjь'шнагw жи'зни 
послjь'дуй: живу'щiи бо по пло'ти по престу'пльшемъ 
а=да'мjь, о_у=мре'ти и='мутъ, хр\сту' же послjь'дующiи, 
о_у=ме'ршiи въ вjь'цjь се'мъ плотско'му мудрова'нiю, ктому` 
не о_у='зрятъ сме'рти го'рестныя, то'чiю ра'достное w= 
гд\сjь w\т пло'ти преселе'нiе.

[в~] А=да'мъ, _е=гда' бы пре'былъ въ сво'йственномъ 
_е=му` w\т гд\са о_у=строе'нiи, _е=гда' бы пре'былъ при 
бз~jь, любо'вiю w\т тогw` не w\тлуча'яся. w\т негw'же 
созда'нъ бы'сть, не бы` подпа'лъ сме'рти и= тлjь'нiю. Но 
поне'же w=ста'ви творца`, къ тва'ри же прилjьпи'ся: w=ста'ви 
сво'йственное, w\тню'дуже бытiе` свое` и=мjь`, прилjьпи'ся 
же не къ сво'йственному плотско'му неразу'мному 
вожделjь'нiю, тогw` ра'ди по ну'ждjь подпаде` тлjь'нiю и= 
сме'рти: нетлjь'нiя бо и= жи'зни w\тлучи'вся, по ну'ждjь 
подпаде` въ сицево` плотско'е неразу'мное сочета'нiе, и= w\т 
соверше'нна ра'зума и= во'зраста, преступле'нiемъ низведе` 
_е=стество` на'ше въ дjь'тскiй во'зрастъ и= безслове'сное 
младоу'мiе, во _е='же ма'лыми нjь'мотствующими _о=троча'ты 
въ мi'ръ се'й все'мъ ражда'тися на'мъ. Ты' же _о=троча'темъ 
рожде'нъ бы'вый, не ктому` въ младоу'мiе впа'дай, но въ 
соверше'нъ, jа='коже во'зрастъ, си'це и= ра'зумъ возраста'й 
и= преуспjьва'й: са'мъ же возра'стши, и=нjь'хъ не въ 
безслове'сiе дjь'тское, но въ соверше'нъ во'зрастъ и= 
ра'зумъ благовjьствова'нiемъ роди'ти тщи'ся: да w\т тмы` 
неразу'мiя къ свjь'ту ра'зума и= позна'нiя приведе'ши 
всjь'хъ.

[г~] Не по преступле'нiи несво'йственной плотско'й 
жи'зни прилjьпля'йся, но пре'жде преступле'нiя w\т гд\са 
безгрjь'шному о_у=строе'нiю благоразу'менъ подража'тель 
бу'ди. _Е='же бо дне'сь по пло'ти житiе`, по преступле'нiи 
то'е содjь'яся, а= _е='же по ду'ху, пре'жде преступле'нiя, 
w\т гд\са самагw` сiе` о_у=строе'нiе бjь`. Тjь'мже не по 
преступле'нiи, но пре'жде преступле'нiя духо'внjьй w= гд\сjь 
послjь'дуй жи'зни, да пре'жде сме'рти, сме'рти и= тлjь'нiя 
грjьхо'внагw свободи'шися. Лу'чше благоизво'льнw дне'сь во 
вре'менной жи'зни воскре'снути ду'хомъ, и= жи'ти всегда` 
гд\сви, не'же по го'рестной сме'рти, съ неизвjь'стнымъ 
ча'янiемъ, ча'яти воскр\снiя и= жи'зни. Лу'чше дне'сь 
w=ставля'ти вре'менное плотско'е сладостра'стiе со 
w=правда'нiемъ и= похвало'ю, не'же посе'мъ со w=сужде'нiемъ 
и= поноше'нiемъ сегw` лиша'тися. Тjь'мже не повини'ся 
плотско'му неразу'мному вожделjь'нiю, но ра'зумомъ плотскi'я 
по'хwти востяза'й, да не jа='кw младоу'менъ дjь'тищь 
посмjья'нъ бу'деши.

[д~] Jа='коже не w\т сочета'нiя, и= безслове'сныя 
плотскi'я по'хоти а=да'мъ и= _е='vа и=спе'рва сотворе'ни 
бы'ша, си'це и= мы` вси` та'кw ражда'тися въ мi'ръ и=мjь'ли 
бы'хомъ: и= jа='коже а=да'мъ, а='бiе вси` w\т небытiя` въ 
бытiе` приведе'ни бы'ли бы'хомъ. Но поне'же преступи` 
а=да'мъ за'повjьдь, и= самоизво'льнw безслове'сiю, и= 
по'хотемъ плотски'мъ подпаде`, тогw` ра'ди по ну'ждjь си'це 
безслове'снw бы'ти, и= ражда'тися въ мi'ръ, и= мы` 
w=сужде'ни _е=смы`. W\тту'ду толи'кiя ско'рби и= печа'ли, 
пла'ча же и= рыда'нiя и=спо'лнена жи'зни на'ша: послjьди' же 
сме'ртiю го'рькою ту'ю печатлjь'емъ. Хотя' бо гд\сь 
и=звести` честно'е w\т недосто'йнагw, сме'ртнымъ 
пресjьче'нiемъ, w\т плотска'гw сплете'нiя пресjька'ему 
жи'знь на'шу бы'ти о_у=стро'и, да не вjь'чнующее пребу'детъ 
sло'е, но да возведе'тъ на'съ всjь'хъ вjь'рующихъ на лу'чшее 
дре'внее достоя'нiе и= перво_обра'зiе: а='ще бо бы` сiе` 
бы'ло добро` и= соверше'нно, не бы` взы'скивалъ бг~ъ w\т 
на'съ лу'чшихъ, не бы` сме'ртiю пресjьца'лъ плотску'ю жи'знь 
на'шу.

[_е~] W\т сво'йственнагw сво'йства, въ несво'йственное 
плотско'е хотjь'нiе попо'лзшеся, сме'рти и= тлjь'нiю 
подпадо'хомъ. И=спе'рва бо не въ сме'рть, ни въ 
безслове'сное плотско'е похотjь'нiе и= сочета'нiе w\т гд\са 
созда'ни бы'хомъ: но въ бж~е'ственное жела'нiе и= любо'вь. 
И='бо въ раи` пре'жде преступле'нiя не бjь` по'хоти и= 
плотска'гw вожделjь'нiя, но по преступле'нiи и= по 
и=згна'нiи и=з\ъ рая` плотска'я по'хоть и= вожделjь'нiе 
бы'сть, та'же посе'мъ сме'рть. Сегw` ра'ди по'хоть плотска'я 
сме'ртiю о_у=праждня'ется, о_у=пражднена' же бы'вши 
сме'ртiю, не ктому` па'ки во гряду'щей вjь'чной жи'зни 
слjь'дъ _е=я` w=бря'щется, но бж~е'ственнагw жела'нiя и= 
любве` вси` бг~у о_у=гожда'ющiи во вjь'ки вjькw'въ 
наслажда'тися бу'дутъ.

[s~] Ражда'ется человjь'къ w\т жены` пло'тски въ 
живо'тъ, и= па'ки безслове'снw соединя'яйся _е='й, 
w=б\ъумира'етъ w\т бг~а душе'ю: jа='коже со'ль w\т воды` 
ражда'ется, и= па'ки водjь` прикаса'яся растопля'ется и= 
и=счеза'етъ, си'це и= въ се'мъ _е='сть. Сегw` ра'ди w\т 
плотска'гw грjьхо'внагw сочета'нiя рожде'нъ бы'вши, не па'ки 
ко грjьхо'вному плотско'му сплете'нiю лjьпи'ся, да не jа='кw 
со'ль раста'еши. Не бо` на сiе` w\т бг~а сотворе'нъ _е=си`, 
да па'ки на та^яжде грjьхw'вная плотска^я дjь^йства 
w=браща'ешися и= о_у=мира'еши, но да ко перво_обра'зному 
сво'йству, и= w\т гд\са безгрjь'шному о_у=строе'нiю 
восхо'диши, и= преуспjьва'еши взыску'я лу'чшихъ и= 
бл~же'ннjьйшихъ. Прiя'тенъ о_у='бw _е='сть по зако'ну дне'сь 
по пло'ти бра'къ, но чистота` и= цjьлому'дрiе сугу'бw су'ть 
лу^чша и= пресла^внjьйша, въ ня'же и=спе'рва w\т гд\са 
о_у=стро'енъ бjь` а=да'мъ. бра'къ о_у='бw то'чiю 
чисто'тствовати, и= вя^щшая разумjь'ти не хотя'щымъ, и=ли` 
не могу'щымъ, дне'сь на ма'лое вре'мя попуще'нъ _е='сть, 
чистота' же пребыва'ющая _е='сть во вjь'ки вjь'чныя.

[з~] Кр~ще'нiемъ во хр\ста`, вторы'мъ дх~о'внымъ 
порожде'нiемъ рожде'нъ бы'вши, w\т перворо'днагw грjьха` 
водо'ю и= дх~омъ w=мы'лся _е=си`: не ктому` о_у='бw па'ки 
грjьхо'мъ плотскi'я по'хоти и= дjь'йствiя плjьни'ся: да не 
возвраща'ющемуся псу` на своя^ блевw'тины о_у=подо'бишися. 
W\т тмы` и= безслове'сiя w\тврати'лся _е=си`, не па'ки ко 
тмjь` и= безслове'сiю w=браща'йся, но къ свjь'ту ра'зума, и= 
всjь'хъ веще'й позна'нiя провозраста'й, и= присоедине'нъ 
быва'й. Бг~омъ сотворе'нъ _е=си`, къ нему` лjьпи'ся. Бг~омъ 
созда'нъ _е=си`, къ нему` любо'вiю соедине'нъ бу'ди. W\т 
негw` бытiе` свое` и='маши, къ нему` все'ю душе'ю твое'ю 
прилjьпля'йся: чрез\ъ плотско'е бо грjьхо'вное вожделjь'нiе 
и= по'хоть содjь'яся сме'рть, и= w\т бг~а всеконе'чное 
w\тчужде'нiе: чрез\ъ сохране'нiе же чистоты` живо'тъ, и= къ 
бг~у соверше'нное присвое'нiе.

[и~] Рожде'нное w\т пло'ти, пло'ть _е='сть, и= 
рожде'нное w\т дх~а, дх~ъ _е='сть (I=wа'н. за\ч и~). 
Рожде'нъ _е=си` дх~о'внымъ рожде'нiемъ кр~ще'нiя, па'ки же 
вторы'мъ дх~о'внымъ рожде'нiемъ и='ночества роди'лся _е=си` 
не ктому` о_у='бw плотско'му рожде'нiю грjьхо'вному, и= 
сплете'нiю тjьле'сному ревну'й, и=ли` зави'ди: но восходи` 
на лу^чшая и= пресла^внjьйшая. Jа='коже бг~у w=бjьща'лся 
_е=си`, си'це дх~о'внjь возраста'й и= преуспjьва'й: са'мъ 
дх~о'внjь роди'вшися, и= и=нjь'хъ дх~о'внw роди'ти тщи'ся, 
а= не плотско'ю сла'стiю плjьне'нъ бу'ди. Плотско'е бо 
сочета'нiе то'чiю не могу'щымъ, и=ли` не хотя'щымъ 
о_у=держава'тися, w=ста'влено бы'сть, не и=зволя'ющымъ же 
лу^чшая, ху^ждшая w=ставля'ются. _Е=гда` любо'вь 
бж~е'ственная презира'ется, тогда` плотско'е безслове'сное 
наступа'етъ связа'нiе.

[f~] Тjь'мже преста'ни плотска'гw дjь'тскагw и=гра'нiя 
жела'ти самоизво'льнw, да не по се'мъ w=ставля'ти бу'деши и= 
нево'лею съ вя'щшею свое'ю тя'жестiю. Да не прельща'етъ тя` 
добро'та и= красота` лица` тлjь'нныя пло'ти: и=стлjьва'етъ 
бо и= и=змjьня'ется, и= погиба'етъ вско'рjь: нjь'сть 
ви'дjьти состарjь'вшагося бл~голjь'пна: нjь'сть бо во 
гро'бjь красоты` неистлjь'вшiя, ниже` въ до'лго вре'мя сiя^ 
пребыва^ющая су'ть. Вся'ка бо красота` плотска'я _о='гнь 
_е='сть, вся'ко благолjь'пiе роса` о_у='тренняя, вся'ка 
пло'ть трава`, вся'ка сла'ва человjь'ческая jа='кw цвjь'тъ 
се'льный: и='зше трава`, и= цвjь'тъ _е=я` w\тпаде`: глаго'лъ 
же гд\снь то'чiю _е=ди'нъ, и= бж\ственная _е=гw` любо'вь 
пребыва'етъ во вjь'ки (I=акw\в за\ч и~).

[_i~] Призыва'етъ ли тя` о_у=язвля'тися красото'ю лица` 
и=стлjь'вшая во гро'бjь пло'ть, w=бы'кшагw зрjь'ти 
пристра'стнw зри^мая; но о_у='бw дне'сь зри` во гро'бjь 
су'щихъ пре'жде тебе`, тогда` посе'мъ навы'кнеши, jа=`же 
бу'дутъ и= по тебjь`, jа='кw нjь'кто рече`. Ничто'же бо 
и='но и= по тебjь` бы'ти и='мать, то'чiю _е='же пред\ъ 
тобо'ю со и=нjь'ми сбы'стся: а= _е='же со и=нjь'ми сбы'стся, 
сiе` и= съ тобо'ю вся'кw неизмjь'ннw сбу'дется. Сегw` ра'ди 
не прилага'й се'рдца своегw` къ тва'ри, но все' жела'нiе 
свое` и= любо'вь возводи` ко вся^ сотво'ршему, w\тню'дуже 
бытiе` свое` и='маши и=дjь'же ти` _е=сте'ственнjь 
сво'йственно _е='сть: и='бо нигдjь'же и='ндjь, во всjь'хъ 
си'хъ w=бря'щеши вjь'чный живо'тъ, и= непрело'жну души` 
свое'й тишину`, то'чiю въ гд\сjь бз~jь, и= въ прест~о'й 
_е=гw` любви`, и= въ блг\дти прест~а'гw и= животворя'щагw 
дх~а.


