<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Стiхослw'вiя втора^я,

любе'знагw къ бг~у бесjь'дованiя.

О_у=се'рднjь ко хр\сту` возопi'й глаго'ля:

[а~] О_у=я'звенно и= о_у=ра'ненно ср\дце мое` твое'ю 
бж\ственною любо'вiю всегда` да бу'детъ гд\си: да съ 
пр\оро'комъ при'снw сiя^ рачи'т_ельная словеса` глаго'лю: 
о_у=я'звенъ _е='смь добро'тою твое'ю, женише` мо'й 
сладча'йшiй, въ слjь'дъ тебе` теку`, въ воню` мv'ра твоегw`, 
_е=гw'же вожделjь` душа` моя` (Пjь'снь пjь'сней гл\ва а~). 
Гдjь` пасе'ши; и= гдjь` почива'еши въ полу'дни; гдjь` 
возсiява'еши свjь'тъ; гдjь` просвjьща'еши тму`; гдjь` 
о_у=тjьша'еши люби^мыя; гдjь` рачи'т_ели твоя^ 
о_у=покоя'еши, и= и=сполня'еши и='хъ бж~е'ственное жела'нiе;

Па'ки къ бг~у любе'знjь глаго'ли:

[в~] _W превожделjь'ннjьйшiй гд\си господе'й! _W 
пресладча'йшiй въ сла'достехъ преми'рныхъ! _W 
прелюбезнjь'йшiй въ любе'зныхъ, вся'къ о_у='мъ, вся'ку 
мы'сль превосходя'щiй! _W любы`, кто'жъ тя` досто'йнjь 
возлю'битъ; кто` досто'йнjь къ тебjь` всjь'мъ се'рдцемъ 
прилjьпи'тся; кто' тя досто'йнjь до ср\дца своегw` 
прiи'метъ; _W бж\ственнагw твоегw` жела'нiя! _W бж\ственныя 
сла'вы присносу'щнагw твоегw` w=сjья'нiя!

Па'ки къ бг~у те'плjь вопi'й:

[г~] Что' ми _е='сть на нб~си`; и= что` вя'щше w\т тебе` 
восхотjь'хъ на земли` (_Псало'мъ _о~в), _w бж~е мо'й! то'чiю 
_е='же жи'ти ми` въ бж\ственномъ твое'мъ жела'нiи; Сiе` 
то'чiю _е=ди'но да бу'детъ ми` сокро'вище и= вjь'чное 
бога'тство: сiе` то'чiю _е=ди'но да бу'детъ ми` пи'ща и= 
питiе`, и= присносу'щное наслажде'нiе: сiе` то'чiю _е=ди'но 
да бу'детъ ми` сла'ва и= похвала`, велелjь'пiе же, и= 
w=дjья'нiе свjь'тло: да совле'кшися пло'ти, не на'гъ въ 
де'нь стра'шнагw твоегw` суда` w=бря'щуся: но съ тобо'ю, 
гд\семъ мои'мъ бг~омъ во вjь'ки вjь'чныя пребу'ду, 
никогда'же w\тлуча'яся.

Па'ки о_у=се'рднjь къ бг~у взыва'й:

[д~] Все` жела'нiе мое`, и= воздыха'нiе мое` въ тебjь` 
да бу'детъ, гд\си: все` жела'нiе мое`, и= раче'нiе мое` въ 
тебjь` _е=ди'номъ да бу'детъ, спаси'телю мо'й: все` 
и=зволе'нiе мое`, и= помышле'нiе мое` въ тебjь` да 
о_у=глуби'тся, и= вся^ кw'сти моя^ да реку'тъ: гд\си, гд\си, 
кто` подо'бенъ тебjь`; кто` соравни'тся си'лjь, бл~года'ти 
и= прему'дрости твое'й; вся^ бо прему'дрjь, и= пра'веднjь, 
и= бл~гоутро'бнjь w= на'съ о_у=стро'илъ _е=си`.

Па'ки прилjь'жнw гд\са моли`:

[_е~] Разжзи` о_у=трw'бы моя^ и= се'рдце мое`, jа='кw 
мл\сть твоя` пред\ъ _о=чи'ма мои'ма _е='сть (_Псало'мъ 
к~_е). Разжзи` о_у=трw'бы моя^ и= се'рдце мое`, бж~е живота` 
моегw`: разжзи` и= о_у=мягчи` ду'шу мою`, jа='кw да вся^ 
и=ста'етъ, и= и=злiе'тся пред\ъ тобо'ю гд\си, да ве'сь бу'ду 
въ тебjь`, ты' же во мнjь`, бл~года'телю мо'й. Да си'це съ 
тобо'ю бг~омъ мои'мъ соедине'нъ бы'въ, никогда'же w\т тебе` 
и= бж~е'ственныя твоея` любве` о_у=страня'юся.

[s~] Гдjь' бо мое'й души` и='мать бы'ти непремjь'нное 
w=почива'нiе; гдjь` о_у=му` приста'нище; гдjь` се'рдцу 
непрело'жная тишина` и= поко'й, а='ще не въ тебjь`, гд\си, 
а='ще не ты` са'мъ ду'шу мою` о_у=поко'иши, и= присносу'щное 
о_у=тjьше'нiе да'руеши; Вся'ка бо мi'ра сегw` ра'дость, 
пла'чь _е='сть: вся'ко о_у=тjьше'нiе _е=гw`, ско'рбь и= 
печа'ль: вся'ко наслажде'нiе земно'е, го'ресть и= тя'жесть 
души`: вся'ка любо'вь плотска'я, ло'жь _е='сть и= 
лицемjь'рiе: нjь'сть сво'йственна и= и=звjь'стна души` мое'й 
ниеди'на мi'ра сегw` сла'дость: но ты` _е=ди'нъ да бу'деши 
ми` ра'дость и= весе'лiе, и= вjь'чное присносу'щное 
наслажде'нiе.

Па'ки къ бг~у мольбу` сотвори`:

[з~] Да не любодjь'йствую въ се'рдцjь мое'мъ w\т тебе` 
гд\са моегw` съ тва'рiю, но да всjь'мъ се'рдцемъ мои'мъ 
прилjьпля'юся тебjь`, всю` тва'рь сотво'ршему. Да ничто'же 
предпочита'ю па'че тебе`: да ничто'же возлюблю` кромjь` 
тебе` гд\са моегw`, и=сто'чника жи'зни: да не возлюблю` 
сла'вы мi'ра сегw`, и= бога'тства и=счезнове'ннагw, ни 
красоты` тлjь'нныя, ни наслажде'нiя плотска'гw вре'меннагw: 
но ты` _е=ди'нъ да бу'деши моя` сла'ва и= похвала`, 
бога'тство и= сокро'вище, пи'ща и= питiе`, и= присносу'щное 
о_у=тjьше'нiе.

Па'ки те'плjь ко гд\су рцы`:

[и~] Ка'кw тебе` не и='мамъ люби'ти гд\са моего`, и='же 
мя` всего` созда'лъ _е=си`, _w бж~е мо'й; ка'кw не и='мамъ 
къ тебjь` прилjьпля'тися, и='же мя` всего` сотвори'лъ 
_е=си`; ка'кw не и='мамъ къ тебjь` присоедини'тися, и='же 
мя` всего` содержи'ши, живи'ши, пита'еши, насыща'еши, 
пече'шися и= промышля'еши, вся^ бл~га^я и= спас_е'нная w= 
мнjь` дjь'еши, и= ма'нiемъ свои'мъ, jа='коже вjь'си, 
о_у=строя'еши мнjь` вся^ къ поле'зному; ка'кw не 
распаде'тмися _о=кая'нное се'рдце; ка'кw не разжже'тмися 
мра'чная душа`; ка'кw вся` вну'тр_енняя моя` не распаля'тся 
къ бж\ственному твоему` жела'нiю и= любви`;

Па'ки къ бг~у немо'лчнw восклица'й:

[f~] Ка'кw же о_у='бw трава` сы'й присоедине'нъ бу'ду 
бж\ственному ти` _о=гню`, _w бж~е мо'й; Ка'кw тлjь'нiе 
вре'менное соединю'ся тебjь` всегда` присносу'щному; Ка'кw, 
мра'ченъ сы'й, прилjьплю'ся невече'рнему свjь'ту; Ка'кw 
сме'ртенъ, присоедине'нъ бу'ду безсме'ртному; Присоедини' мя 
ты` са'мъ, гд\си, jа='коже вjь'си, бл~года'телю мо'й: 
просвjьти`, научи' мя во'ли твоея` ст~ы'я: распали`, разжзи` 
ду'шу мою` бж~е'ственною твое'ю любо'вiю, да ничто'же и='но 
возлюблю`, то'кмw тебе` _е=ди'наго и=сто'чника жи'зни и= 
безсме'ртiя.

Па'ки къ бг~у прилjь'жнw мольбу` сотвори`:

[_i~] Возсiя'й ми` свjь'тъ твоегw` ра'зума, _w бж~е 
мо'й! Просвjьти` мра'чную ми` ду'шу, распали` и= разжзи` 
се'рдце мое`, и= о_у=трw'бы моя^, jа='кw _о='гнь, къ 
бж~е'ственной твое'й любви`, _w созда'телю мо'й! да вы'ну 
сла'влю, велича'ю и= воспjьва'ю твое` прест~о'е и='мя, и= 
неизрече'нное человjьколю'бiе: jа='кw ты` на'съ при'снw 
ми'луеши, о_у=щедря'еши, и= защища'еши о_у=пова'ющихъ и= 
надjь'ющихся на тя`. Jа='кw тебjь` подоба'етъ вся'кая 
сла'ва, че'сть и= поклоне'нiе со безнача'льнымъ ти` 
_о=ц~е'мъ, и= прест~ы'мъ, и= благи'мъ, и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ, 
а=ми'нь.


