<::рус> оцифровка: Даниил Дремачев
<::слав> 


%<А=ка'fiстъ ст~и'телю тv'хwну, _е=п\скопу 
воро'нежскому, чудотво'рцу.%>

%<Конда'къ а~.%>

%<И=%>збра'нный о_у=го'дниче хр\сто'въ, ст~и'телю 
_о='ч~е тv'хwне, возсiя'вый мi'рови, jа='кw свjьтоза'рное 
свjьти'ло, прославля'юще просла'вльшаго тя` гд\са, 
дарова'вшаго на'мъ въ тебjь` но'ваго вели'каго мл~твенника 
и= помо'щника, ско'раго неду'гwвъ душе'вныхъ же и= 
тjьле'сныхъ цjьли'теля, похва'льное воспjьва'емъ ти` 
пjь'нiе: ты' же, и=мjь'яй ве'лiе дерзнове'нiе къ вл\дцjь 
небесе` и= земли`, w\т вся'кихъ на'съ бjь'дъ свободи` 
зову'щихъ: %<Р%>а'дуйся, тv'хwне, вели'кiй и= пресла'вный 
чудотво'рче.

%<I='косъ а~.%>

%<А='%>гг~лwвъ собесjь'дниче и= человjь'кwвъ 
наста'вниче, ны'нjь, jа='кw бж~iй служи'тель, предстоя` съ 
вы'шними ли^ки, ст~и'телю тv'хwне, мо'лиши w= всjь'хъ на'съ 
хр\ста` бг~а на'шего и= къ вjь'дjьнiю спасе'нiя ны` 
руково'диши. Сегw` ра'ди бл~года'рнjь во о_у=миле'нiи 
вопiе'мъ ти`: Ра'дуйся, пречестно'е ст~ы'я тр\оцы селе'нiе: 
ра'дуйся, чистото'ю и= ст~ы'нею а='гг~лwмъ о_у=подобле'нiе. 
Ра'дуйся, свjьти'льниче бж\ственнагw свjь'та: ра'дуйся, 
всесвjь'тлое бл~года'ти прiя'телище. Ра'дуйся, при'сный 
пред\ъ гд\семъ на'шъ засту'пниче: ра'дуйся, те'плый пред\ъ 
ни'мъ w= на'съ моли'твенниче. Ра'дуйся, ско'рый въ ну'ждахъ 
и= ско'рбехъ су'щымъ помо'щниче: ра'дуйся, до'брый ду'шъ 
на'шихъ наста'вниче. Ра'дуйся, цр~кве правосла'вныя 
о_у=твержде'нiе: ра'дуйся, всея` земли` рwссi'йскiя 
свjь'тлое w=заре'нiе. Ра'дуйся, воро'нежскiя па'ствы 
похвало`: ра'дуйся, _о=би'тели задо'нскiя о_у=краше'нiе. 
%<Р%>а'дуйся, тv'хwне, вели'кiй и= пресла'вный чудотво'рче.

%<Конда'къ в~.%>

%<В%>и'дя въ творе'нiихъ, а='ки въ зерца'лjь, 
прему'дрость и= сла'ву творца` вся'ческихъ бг~а, къ нему` 
дх~омъ вы'ну возноси'лся _е=си`, бг~ому'дре: свjь'томъ же 
бг~оразу'мiя твоегw` и= на'съ w=зари`, да вопiе'мъ ку'пнw съ 
тобо'ю: %<А=%>ллилу'iа.

%<I='косъ в~.%>

%<Р%>а'зумъ тво'й бж\ственными о_у=че'нми просвjьти'лъ 
_е=си`, бг~ому'дре тv'хwне, w\тве'ргнувъ вся'ко плотско'е 
мудрова'нiе, съ ра'зумомъ же и= во'лю повину'лъ _е=си` 
гд\севи: тjь'мъ же сосу'дъ чи'стъ и= селе'нiе дх~у и='стины 
jа=ви'лся _е=си`. Сегw` ра'ди, jа='кw бг~ому'драго 
наста'вника, тя` о_у=блажа'юще, воспjьва'емъ си'це: 
Ра'дуйся, бж~iя прему'дрости созерца'телю и= проповjь'дниче: 
ра'дуйся, jа='кw w\т тлjь'ннагw мi'ра духо'вное сокро'вище, 
о_у=слажда'ющее ду'шы вjь'рныхъ, собра'лъ _е=си`. Ра'дуйся, 
и='стиннагw бг~осло'вiя златослове'сный о_у=чи'телю: 
ра'дуйся, jа='кw о_у=ста` хр\сто'вы, и=сточа^юща словеса` 
жи'зни вjь'чныя, бы'лъ _е=си`. Ра'дуйся, зако'на бж~iя w\т 
всея` души` твоея` взыска'вый: ра'дуйся, свидjь'нiй и= 
w=правда'нiй гд\снихъ возжада'вый. Ра'дуйся, jа='кw къ 
нб~си` веду'щими стезя'ми невозвра'тнw ше'лъ _е=си`: 
ра'дуйся, jа='кw на высоту` добродjь'телей возше'лъ _е=си`. 
Ра'дуйся, jа='кw мы'сленнымъ _о='комъ къ невече'рнему 
свjь'ту хр\сту` вы'ну взира'лъ _е=си`: ра'дуйся, jа='кw 
видjь'нiя пренб\снагw свjь'та сподо'бился _е=си`. Ра'дуйся, 
бж~iя ра'зума и=спо'лненный: ра'дуйся, бл~года'тiю дх~а 
ст~а'гw прiwсjьне'нный. %<Р%>а'дуйся, тv'хwне, вели'кiй и= 
пресла'вный чудотво'рче.

%<Конда'къ г~.%>

%<С%>и'ла вы'шнягw чуде'снw спасе' тя w\т напра'сныя 
сме'рти и= jа='вjь показа' тя сы'на цр\ствiя хр\сто'ва 
су'ща, ст~и'телю _о='ч~е тv'хwне, _е=гда` во всю` но'щь 
пребыва'ющу ти` въ бг~омы'слiи, внеза'пу небеса` 
w\тверзо'шася, и= jа=ви'ся свjь'тъ неизрече'нный. И= та'кw 
премi'рныя ра'дости и=спо'лнився, возопи'лъ _е=си` бг~у: 
%<А=%>ллилу'iа.

%<I='косъ г~.%>

%<И=%>мjь'я вjь'ру несумнjь'нну и= по'мыслъ чи'стъ, вся^ 
кра^сная мi'ра сегw` презрjь'лъ _е=си`, тv'хwне бл~же'нне, 
и= въ _о='бразjь а='гг~льстjьмъ нелjь'ностнw послужи'лъ 
_е=си` гд\су: тjь'мъ же, а='ки sвjьзда` путево'дная, 
свjь'тиши всjь^мъ, хотя'щымъ жи'ти въ преподо'бiи и= 
вопiю'щымъ тебjь`: Ра'дуйся, житiю` безпло'тныхъ 
поревнова'вый: ра'дуйся, по'двигwмъ дре'внихъ ст~ы'хъ _о=ц~ъ 
подража'вый. Ра'дуйся, jа='кw прiи'мъ кре'стъ, хр\сту` 
послjь'довалъ _е=си`: ра'дуйся, jа='кw _о='бразъ страсте'й 
_е=гw` въ се'рдцjь твое'мъ преднаписа'лъ _е=си`. Ра'дуйся, 
jа='кw вся^ кw'зни дiа'вола си'лою кр\ста` гд\сня разруши'лъ 
_е=си`: ра'дуйся, jа='кw похотjь^нiя грjьхw'вная моли'твою 
и= терпjь'нiемъ побjьди'лъ _е=си`. Ра'дуйся, jа='кw 
о_у=гожда'лъ _е=си` гд\су вся'кимъ бл~гоугожде'нiемъ: 
ра'дуйся, преукраше'нная хра'мино добродjь'телей. Ра'дуйся, 
красото` смиренному'дрiя и= воздержа'нiя: ра'дуйся, 
_о='бразе кро'тости и= послуша'нiя. Ра'дуйся, по'стникwвъ 
весе'лiе и= и='нокwвъ похвало`: ра'дуйся, бо'лiй въ ли'цjь 
преподо'бныхъ. %<Р%>а'дуйся, тv'хwне, вели'кiй и= 
пресла'вный чудотво'рче.

%<Конда'къ д~.%>

%<Б%>у'рю вну'трь и=мjь'я помышле'нiй, недоумjьва'ше 
ра'бъ бж~iй, что` рече'тъ w= не'мъ гд\сь, _е=гда` лю'дiе 
проразумjьва'ху _е=го` досто'йна бы'ти ст~и'тельства: 
_о=ба'че всего` себе` хр\сту` бг~у предаде`, тому` w= 
всjь'хъ благодаре'нiе возсыла'я, зовы'й: %<А=%>ллилу'iа.

%<I='косъ д~.%>

%<С%>лы'шавше лю'дiе w= бл~гопло'дныхъ добро'тахъ души` 
твоея`, бг~оно'сне тv'хwне, жела'нiемъ вожделjь'ша тя` 
ви'дjьти на сте'пени ст~и'тельства. _Е=гда' же собо'ръ 
а=рхiере'_евъ недоумjьва'ше вда'ти тебjь` же'злъ 
па'стырства, зане` ю='нъ бы'лъ _е=си`, а='бiе трикра'ты 
свы'ше свидjь'тельствованъ _е=си`, jа='кw досто'йный сосу'дъ 
бж\ственныя бл~года'ти, вся^ немощна^я врачу'ющiя и= 
w=скудjьва^ющая восполня'ющiя. Тjь'мъ же, дивя'щеся чу'дному 
промышле'нiю бг~а w= тебjь`, прино'симъ ти` сицева^я 
бл~гохвал_е'нiя: Ра'дуйся, а=рхiере'ю, w\т самагw` гд\са 
пронарече'нный: ра'дуйся, му'жу жела'нiй, пасти` ста'до 
хр\сто'во свы'ше и=збра'нный. Ра'дуйся, пастыренача'льника 
i=и~са благоволе'нiе: ра'дуйся, i=ера'рхwвъ о_у=краше'нiе. 
Ра'дуйся, jа='кw w\т о_у='тра жи'зни твоея` на стражбу` 
слове'снагw ста'да и=збра'нъ бы'лъ _е=си`: ра'дуйся, jа='кw 
и= до ве'чера житiя` твоегw` су'щыя въ вjь'рjь нелjь'ностнw 
назида'лъ _е=си`. Ра'дуйся, па'стырю до'брый, jа='кw гото'въ 
бы'лъ _е=си` ду'шу твою` положи'ти за _о='вцы своя^: 
ра'дуйся, многосвjь'тлый цр~кве свjьти'льниче. Ра'дуйся, 
а=п\слwвъ соприча'стниче: ра'дуйся, вели'кихъ ст~и'телей 
сопресто'льниче. Ра'дуйся, jа='кw первопресто'льнику па'ствы 
твоея`, митрофа'ну w=сщ~е'нному, равноче'стенъ показа'лся 
_е=си`: ра'дуйся, jа='кw прее'мникwмъ твои'мъ вjь'рный ко 
спасе'нiю путеводи'тель содjь'лался _е=си`. %<Р%>а'дуйся, 
тv'хwне, вели'кiй и= пресла'вный чудотво'рче.

%<Конда'къ _е~.%>

%<Б%>г~оте'чная sвjьзда` jа=ви'лся _е=си` всjь^мъ 
хр\стiа'нwмъ, святи'телю _о='ч~е тv'хwне: дjья'нми бо и= 
о_у=че'нми твои'ми не то'чiю во дни^ живота` твоегw` до'брjь 
назида'лъ _е=си` па'ству твою`, но и= по честнjь'мъ 
о_у=спе'нiи твое'мъ всjь^мъ вjь^рнымъ показу'еши пра^вы 
стези^ цр\ствiя хр\сто'ва, и= науча'еши при'снw взыва'ти къ 
бг~у: %<А=%>ллилу'iа.

%<I='косъ _е~.%>

%<В%>и'дя себе` поста'влена на сте'пени а=рхiере'йства, 
святи'телю _о='ч~е на'шъ тv'хwне, не да'лъ _е=си` сна` 
_о=ча'мъ твои^мъ, ниже` вjь'ждwмъ дрема'нiя, поставля'я 
па'ствjь твое'й па'стыри смы'сл_енны и= вся^ лю'ди 
о_у=правля'я ко спасе'нiю. Мы' же, вjь'дуще тя` бы'ти 
пастыренача'льника бг~ому'дренна и= строи'теля до'му бж~iя 
до'бра, взыва'емъ къ тебjь`: Ра'дуйся, крjь'пкое корми'ло 
хр\сто'вы цр~кве: ра'дуйся, ни'вы гд\сни о_у=добре'нiе. 
Ра'дуйся, вjь'рныхъ наде'жное о_у=твержде'нiе: ра'дуйся, 
невjь'рныхъ бг~ому'дренное w=бличе'нiе. Ра'дуйся, хр\сто'ва 
вертогра'да дjь'лателю неусы'пный: ра'дуйся, душетлjь'нному 
sвjь'рю ста'до твое` расхища'ти не попусти'вый. Ра'дуйся, 
хра'мwвъ благолjь'пiя рачи'телю: ра'дуйся, вjь'рный та^инъ 
ст~ы'хъ строи'телю. Ра'дуйся, jа='кw стра'жей до'му бж~iя на 
стражбу` недре'мленну о_у=гото'валъ _е=си`: ра'дуйся, jа='кw 
па'стыр_емъ проповjь'дати бл~говре'меннjь и= безвре'меннjь 
заповjь'далъ _е=си`. Ра'дуйся, бл~гi'й и= вjь'рный ра'бе 
бж~iй: ра'дуйся, jа='кw вше'лъ _е=си` въ ра'дость гд\са 
твоегw`. %<Р%>а'дуйся, тv'хwне, вели'кiй и= пресла'вный 
чудотво'рче.

%<Конда'къ s~.%>

%<П%>роповjь'дникъ вои'стинну бл~гоче'стiя jа=ви'лся 
_е=си`, ст~и'телю _о='ч~е на'шъ тv'хwне, _е=гда` 
о_у=ви'дjьвъ безсту'дное пра'зднество во гра'дjь твое'мъ, 
jа='кw до'бръ во'инъ хр\сто'въ, прите'клъ _е=си` на и='грище 
бjьсо'вское и= сло'вомъ вразуми'лъ _е=си` заблу'ждшыя, 
науча'я всjь'хъ взыва'ти _е=ди'ному и='стинному бг~у: 
%<А=%>ллилу'iа.

%<I='косъ s~.%>

%<В%>озсiя'лъ _е=си`, jа='кw sвjьзда` лучеза'рная, 
воро'нежской па'ствjь, блиста'нiемъ о_у=че'нiй твои'хъ 
w=заря'я ду'шы вjь'рныхъ и= разгоня'я тму` нече'стiя и= 
суевjь'рiя. И= ны'нjь сла'достiю писа'нiй твои'хъ насыща'еши 
вся^ а='лчущыя и= жа'ждущыя пра'вды, и=`же благода'рнjь и= 
взыва'ютъ къ тебjь`: Ра'дуйся, наста'вниче, всjь'хъ къ 
нб~си` направля'яй: ра'дуйся, проповjь'дниче покая'нiя, 
заблу'ждшихъ къ и=справле'нiю воззыва'яй. Ра'дуйся, сла'вы 
бж~iя и='стинный ревни'телю: ра'дуйся, стра'ннагw суевjь'рiя 
потреби'телю. Ра'дуйся, jа='кw душетлjь^нныя _о=бы^чаи 
w=бличи'лъ _е=си`: ра'дуйся, jа='кw безсту'дное и='грище 
о_у=праздни'лъ _е=си`. Ра'дуйся, и='мже сатана` посрами'ся: 
ра'дуйся, и='мже хр\сто'съ просла'вися. Ра'дуйся, jа='кw и= 
по сме'рти твое'й ду'шы вjь'рныхъ назида'еши въ бл~гоче'стiи 
сла'достiю писа'нiй твои'хъ: ра'дуйся, jа='кw въ ни'хъ 
сокро'вище, драгоцjь'ннjьйшее зла'та и= сребра`, на'мъ 
w=ста'вилъ _е=си`. Ра'дуйся, златоу'сте рwссi'йскiя цр~кве: 
ра'дуйся, па'ствы твоея` при'сное ра'дованiе. %<Р%>а'дуйся, 
тv'хwне, вели'кiй и= пресла'вный чудотво'рче.

%<Конда'къ з~.%>

%<Х%>отя'й невозбра'ннw возноси'тися ду'хомъ въ гw'рняя 
сел_е'нiя, благоти'шiе пусты'ни возлюби'лъ _е=си`, бг~оно'се 
_о='ч~е тv'хwне, и= та'мw всели'вся, сподо'бился _е=си` 
ви'дjьти гд\са, w\т i=кw'ны, а='ки w\т голго'fы, къ тебjь` 
гряду'ща, вопiя` къ нему`: %<А=%>ллилу'iа.

%<I='косъ з~.%>

%<Н%>w'вымъ по'двигwмъ духw'внымъ вда'лъ _е=си` себе`, 
бг~оно'сне _о='ч~е тv'хwне, _е=гда` всесоверши'тельнагw дх~а 
бл~года'ть призва' тя служи'ти гд\севи въ безмо'лвiи: и=мы'й 
бо по'мыслъ превы'ше мi'ра, возлюби'лъ _е=си` смире'нiе 
глубо'кое и= моли^твы непреста^нныя. Сегw` ра'ди и= 
крjь'пость духо'вную подаде` тебjь` подвигополо'жникъ 
хр\сто'съ и= сподо'би тя` видjь'нiй бл~года'тныхъ, да и= 
мы`, вjь'дуще такова^я, о_у=блажа'емъ тя`: Ра'дуйся, 
люби'телю безмо'лвiя, ду'хомъ твои'мъ въ вы'шнихъ 
w=бита'вый: ра'дуйся, самоw\тверже'нiе всецjь'лое 
показа'вый. Ра'дуйся, во бдjь'нiихъ и= моли'твахъ неwсла'бнw 
пребыва'лъ _е=си`: ра'дуйся, безстра'стiе о_у=мерщвле'нiемъ 
страсте'й твои'хъ стяжа'лъ _е=си`. Ра'дуйся, гд\са 
распя'таго на кр\стjь` вы'ну пред\ъ собо'ю предзрjь'вый: 
ра'дуйся, и= тjьле'сныма _о=чи'ма ви'дjьти хр\ста` i=и~са 
сподо'бивыйся. Ра'дуйся, jа='кw преч\стымъ стопа'мъ _е=гw` 
поклони'лся _е=си`: ра'дуйся, jа='кw спаси'т_ельныя jа='звы 
_е=гw` w=блобыза'лъ _е=си`. Ра'дуйся, и=спо'лнь весе'лiя, 
_е=гда` jа=ви'ся тебjь` бг~ома'терь со а=п\стwлы: ра'дуйся, 
jа='кw въ славосло'вiи ликовствова'лъ _е=си` со а='гг~лы. 
Ра'дуйся, таи'нниче бж~iй, _е=ще` на земли` вкуси'вый 
нб\сныхъ бла^гъ: ра'дуйся, а='гг~ле земны'й и= человjь'че 
нб\сный. %<Р%>а'дуйся, тv'хwне, вели'кiй и= пресла'вный 
чудотво'рче.

%<Конда'къ и~.%>

%<С%>тра'нно и= вели'ко неsло'бiе показа`, 
пребл~же'нный, _е=гда` _е=ди'нъ бу'iй и= sлонра'вный 
о_у=да'ри _е=го` въ лани'ту: _о='нъ же, а='гнцу хр\сту` 
поревнова'въ, до земли` поклони'ся бiю'щему, моля` бг~а w= 
проще'нiи _е=му`. Тjь'мже дивя'щеся неsло'бiю _е=гw`, пое'мъ 
бг~у: %<А=%>ллилу'iа.

%<I='косъ и~.%>

%<В%>е'сь и=спо'лнь любве` хр\сто'вы, тv'хwне 
бл~госе'рде, ду'шу твою` полага'лъ _е=си` за дру'ги твоя^, 
и= а='ки а='гг~лъ храни'тель прису'щь бы'лъ _е=си` бли^жнимъ 
же и= да^льнымъ, w=sло'бл_енныя о_у=кроща'я, вражду'ющыя 
примиря'я, и= спасе'нiе всjь^мъ о_у=строя'я. Сегw` ра'ди 
чте'мъ ст~у'ю па'мять твою` и= о_у=се'рднw вопiе'мъ ти`: 
Ра'дуйся, проповjь'дниче любве`, _е='юже бг~ъ примири` 
себjь` человjь'ки: ра'дуйся, _о='ч~е бл~госе'рдый, 
взыска'вый спасе'нiя мно'гихъ. Ра'дуйся, смире'нiя и= 
неsло'бiя о_у=чи'телю: ра'дуйся, терпjь'нiя и= миролю'бiя 
наста'вниче. Ра'дуйся, jа='кw за пра'вду претерпjь'лъ _е=си` 
зауше'нiе: ра'дуйся, jа='кw за враги` твоя^ о_у=моля'лъ 
_е=си` гд\са. Ра'дуйся, _е=гw'же любо'вь побjьди` вся'ку 
вражду`: ра'дуйся, _е=гw'же неsло'бiе покори` бу^яя сердца`. 
Ра'дуйся, миротво'рче благослове'нный: ра'дуйся, мзду` 
миротво'рц_евъ наслjь'дивый. Ра'дуйся, научи'вый 
за'повjьдемъ хр\стw'вымъ и= сотвори'вый я=`: ра'дуйся, 
ве'лiй въ цр\ствiи нб\снjьмъ. %<Р%>а'дуйся, тv'хwне, 
вели'кiй и= пресла'вный чудотво'рче.

%<Конда'къ f~.%>

%<В%>сjь^мъ бы'лъ _е=си` вся^, jа='коже и= ст~ы'й 
па'vелъ, да вся'кw нjь^кiя спасе'ши, бг~ому'дре: сразсужда'я 
бо немощно'му _е=стеству` человjь'ческому, не о_у=кори'лъ 
_е=си` бра'та твоегw`, неподоба'ющыя посту` снjь^ди 
jа=ду'ща, но а='бiе сjь'дши ку'пнw съ дру'гомъ _е=гw`, w\т 
трапе'зы тоя` ма'лw вкуси'лъ _е=си`. Помина'юще о_у='бw 
таково'е бл~госнисхожде'нiе твое`, вопiе'мъ къ 
просла'вльшемуся въ тебjь` человjьколю'бцу бг~у: 
%<А=%>ллилу'iа.

%<I='косъ f~.%>

%<В%>jьтi^я многовjьща^нныя не возмо'гутъ по достоя'нiю 
и=зрещи` твои'хъ благодjья'нiй мно'жество, ст~и'телю _о='ч~е 
тv'хwне: щедрода'тельная бо десни'ца твоя` всю'ду досяза'ше. 
Мы' же, бл~госе'рдiю твоему` подража'ти хотя'ще, во 
о_у=дивле'нiи взыва'емъ къ тебjь`: Ра'дуйся, лучу` любве` 
бж~iя: ра'дуйся, сокро'вище милосе'рдiя сп~сова 
неистощи'мое. Ра'дуйся, бли^жнiя твоя^ па'че себ_е` 
возлюби'вый: ра'дуйся, въ ме'ньшихъ бра'тiяхъ твои'хъ 
самаго` хр\ста` ви'дjьвый. Ра'дуйся, jа='кw, ни'щыя 
помина'я, хлjь'бъ тво'й слеза'ми w=роша'лъ _е=си`: ра'дуйся, 
jа='кw питiе` твое` пла'чемъ w= ни'хъ растворя'лъ _е=си`. 
Ра'дуйся, jа='кw и=мjь^нiя твоя^ неиму'щымъ расточа'лъ 
_е=си`: ра'дуйся, jа='кw щедрода'тельная десни'ца твоя` 
николи'же w=скудjь`. Ра'дуйся, jа='кw больны^я и= въ 
темни'цjь заключ_е'нныя посjьща'лъ _е=си`: ра'дуйся, jа='кw 
ну^жды бjь'дныхъ предваря'лъ _е=си`. Ра'дуйся, сло'вомъ и= 
примjь'ромъ затвор_е'нныя на бл~госты'ню сердца` 
w\тверза'вый: ра'дуйся, ми'лостивыхъ бл~же'нство w\т гд\са 
стяжа'вый. %<Р%>а'дуйся, тv'хwне, вели'кiй и= пресла'вный 
чудотво'рче.

%<Конда'къ _i~.%>

%<С%>пасти'ся всjь^мъ хотя'й пребл~гi'й гд\сь jа=ви' тя, 
ст~и'телю _о='ч~е на'шъ тv'хwне, _о='бразъ житiя` 
пра'веднагw: кто' бо не о_у=мили'тся, ви'дя твое` 
безмjь'рное ко всjь^мъ бл~госе'рдiе; Тjь'мже ве'лiю къ на'мъ 
ми'лость бж~iю сла'вяще, вопiе'мъ: %<А=%>ллилу'iа.

%<I='косъ _i~.%>

%<С%>тjьна` бы'лъ _е=си` по'мощи и= заступле'нiя всjь^мъ 
безпомw'щнымъ и= напа'ству_емымъ, ст~и'телю тv'хwне, и= 
милосе'рдiя неистощи'мое сокро'вище. Сегw` ра'ди сла'вяще 
бг~а, ди'внаго во ст~ы'хъ свои'хъ, и= тя` о_у=блажа'емъ: 
Ра'дуйся, безкро'вныхъ приста'нище: ра'дуйся, всjь'хъ 
безпомо'щныхъ ско'рый помо'щниче. Ра'дуйся, си'рыхъ 
пита'телю и= призрjь'нiе: ра'дуйся, ску'дныхъ 
земледjь'льц_евъ снабдjь'нiе. Ра'дуйся, скорбя'щымъ 
прибjь'жище: ра'дуйся, печа^льнымъ о_у=тjьше'нiе. Ра'дуйся, 
w=би^димымъ заступле'нiе: ра'дуйся, w=би'дящихъ 
вразумле'нiе. Ра'дуйся, о_у=гнет_е'ннымъ защи'тниче: 
ра'дуйся, си^льнымъ мi'ра сегw` небоя'зненный суда` бж~iя 
провозвjь'стниче. Ра'дуйся, jа='кw за пра'вду претерпjь'лъ 
_е=си` скw'рби: ра'дуйся, jа='кw стяжа'лъ _е=си` блаже'нство 
гони'мыхъ ра'ди пра'вды. %<Р%>а'дуйся, тv'хwне, вели'кiй и= 
пресла'вный чудотво'рче.

%<Конда'къ а~_i.%>

%<П%>jь'нiе о_у= гро'ба твоегw`, о_у=го'дниче бж~iй, 
ст~и'телю _о='ч~е тv'хwне, не о_у=молче` w\т дне` 
бл~же'ннагw о_у=спе'нiя до дне` свjь'тлагw прославле'нiя 
твоегw`: мно'зи бо вjь'дяху тя` бг~оно'сна и= равноа'гг~льна 
су'ща. Ны'нjь же вся` рwссi'йская земля` бл~года'рнjь 
вопiе'тъ просла'вльшему тя` бг~у: %<А=%>ллилу'iа.

%<I='косъ а~_i.%>

%<С%>вjьти'ло бы'въ, вся^ концы` земли` рwссi'йскiя 
w=зари'лъ _е=си`, ст~и'телю приснопа'мятне. _Е=гда' же 
приспjь` вре'мя w\тше'ствiя твоегw`, бж~е'ственнiи а='гг~ли 
прiя'ша ст~у'ю ду'шу твою` и= въ нб\сныя _о=би'т_ели 
вознесо'ша: тjь'ло же твое` честно'е тр\оца вседjь'тельная 
содjь'ла нетлjь'нно и= и=сто'чникъ чуде'съ показа` на 
о_у=твержде'нiе правосла'вныя вjь'ры, на w=бличе'нiе же 
невjь'рiя и= суевjь'рiя. Тjь'мже помина'юще бл~же'нное 
о_у=спе'нiе и= ве'лiе твое` на нб~си` и= на земли` 
прославле'нiе, съ ра'достiю прино'симъ ти` бл~гохвал_е'нiя 
сiя^: Ра'дуйся, вели'кiй о_у=го'дниче бж~iй, тече'нiе 
бл~гоче'стнjь сконча'вый: ра'дуйся, вjь'ру, наде'жду и= 
любо'вь до конца` сохрани'вый. Ра'дуйся, по трудjь'хъ 
стра'нствiя земна'гw сла'дцjь въ селе'нiихъ нб\сныхъ 
почи'вый: ра'дуйся, jа='кw сме'рть прiя'вый, тлjь'нiя же не 
позна'вый. Ра'дуйся, со хр\сто'мъ, _е=го'же возлюби'лъ 
_е=си`, на вjь'ки соедини'выйся: ра'дуйся, цр\ствiя нб\снагw 
и= сла'вы вjь'чныя наслjь'дниче. Ра'дуйся, jа='кw 
нетлjь'нiемъ моще'й твои'хъ спаси'тельную си'лу воскресе'нiя 
хр\сто'ва jа=вля'еши: ра'дуйся, jа='кw _о='нымъ зарю` 
_о='бщагw воскресе'нiя на'мъ показу'еши. Ра'дуйся, и='стины 
правосла'вiя несомнjь'нное о_у=вjьре'нiе: ра'дуйся, въ 
цр~кви прису'щiя бл~года'ти нело'жное и=звjьще'нiе. 
Ра'дуйся, земна'гw _о=те'чества твоегw` но'вое свjьти'ло и= 
о_у=твержде'нiе: ра'дуйся, ца'рства правосла'внагw покро'ве 
и= защище'нiе. %<Р%>а'дуйся, тv'хwне, вели'кiй и= 
пресла'вный чудотво'рче.

%<Конда'къ в~_i.%>

%<Б%>л~года'ть чуде'съ много_обра'зныхъ, всели'вся въ 
нб~си`, прiя'лъ _е=си` w\т гд\са, преблаже'нне тv'хwне. 
Сегw` ра'ди подае'ши и=сцjьл_е'нiя всjь^мъ, притека'ющымъ къ 
тебjь` съ вjь'рою. Мы' же, дивя'щеся въ тебjь` 
всемогу'ществу и= бла'гости бг~а, вопiе'мъ _е=му`: 
%<А=%>ллилу'iа.

%<I='косъ в~_i.%>

%<П%>ою'ще ди'вное прославле'нiе ст~а'гw тjьлесе` 
твоегw`, ви'димъ тя`, бг~облаже'нне ст~и'телю тv'хwне, 
при'снw здjь` и=сточа'юща пото'ки чуде'съ, и= въ 
о_у=дивле'нiи восхваля'юще тя`, зове'мъ: Ра'дуйся, 
живоно'сный и=сто'чниче, благода'ть и=сцjьле'нiй и=злива'яй 
на'мъ w\т всечестны'я ра'ки твоея`: ра'дуйся, всjь'хъ 
w=держи'мыхъ неду^ги непосты'дное прибjь'жище. Ра'дуйся, 
слjьпы'хъ прозрjь'нiе: ра'дуйся, нjьмы'хъ jа='сное 
глаго'ланiе. Ра'дуйся, jа='кw w\т _о=дра` разсла'бл_енныя 
воздвиза'еши: ра'дуйся, jа='кw стужа'_емыя w\т бjьсw'въ 
свобожда'еши. Ра'дуйся, сухору^кiя и= сля'ч_енныя къ 
дjь'ланiю и=справля'яй: ра'дуйся, хромы^мъ и= нича'щымъ 
хожде'нiе подава'яй. Ра'дуйся, тjьле'съ на'шихъ 
бл~госострада'тельный врачу` и= хране'нiе: ра'дуйся, и= 
ду'шъ на'шихъ къ цр\ствiю нб\сному возведе'нiе. Ра'дуйся, 
_е=му'же сора'дуются а='гг~ли, и= w= не'мже веселя'тся 
человjь'цы: ра'дуйся, и='мже бг~ъ ди'венъ во ст~ы'хъ свои'хъ 
jа=вля'ется. %<Р%>а'дуйся, тv'хwне, вели'кiй и= пресла'вный 
чудотво'рче.

%<Конда'къ г~_i.%>

%<_W%> вели'кiй и= пресла'вный чудотво'рче, ст~и'телю 
хр\сто'въ _о='ч~е тv'хwне: прiими` сiе` похва'льное пjь'нiе 
w\т на'съ недосто'йныхъ во о_у=миле'нiи тебjь` приноси'мое, 
и= твои'мъ те'плымъ предста'тельствомъ о_у= пр\сто'ла бж~iя 
и=спроси` на'мъ о_у=твержде'нiе въ вjь'рjь и= до'брыхъ 
дjь'лjьхъ, и=збавле'нiе w\т всjь'хъ бjь'дъ и= напа'стей въ 
жи'зни се'й, въ сме'ртнjьмъ же о_у=спе'нiи на'шемъ бл~гу'ю 
наде'жду спасе'нiя: да сподо'бимся въ ра'дости вjь'чной 
воспjьва'ти ди'вному во ст~ы'хъ бг~у: %<А=%>ллилу'iа.

%<Се'й конда'къ глаго'ли три'жды. Посе'мъ i='косъ и= 
конда'къ пе'рвый.%>

%<Моли'тва а~.%>

%<_W%> вели'кiй о_у=го'дниче бж~iй и= пресла'вный 
чудотво'рче, ст~и'телю _о='ч~е на'шъ тv'хwне! со 
о_у=миле'нiемъ прекло'нше колjь^на и= припа'дая къ ра'цjь 
честны'хъ и= многоцjьле'бныхъ моще'й твои'хъ, хва'лимъ, 
сла'вимъ и= велича'емъ просла'вльшаго тя` бг~а и= на'мъ 
недостw'йнымъ показа'вшаго въ тебjь` ве'лiю ми'лость, и= 
всеусе'рднw, вjь'рою и= любо'вiю чту'щiи ст~у'ю па'мять 
твою`, мо'лимъ тя`: принеси` моли'тву на'шу къ вся^ 
содержа'щему и= спаса'ющему человjьколю'бцу гд\су, _е=му'же 
ты` ны'нjь съ ли^ки а='гг~лъ и= со всjь'ми ст~ы'ми 
предстои'ши, да о_у=тверди'тъ во ст~jь'й свое'й 
правосла'внjьй цр~кви живы'й ду'хъ пра'выя вjь'ры и= 
бл~гоче'стiя, да вси` чле'ны _е=я`, чи'стiи w\т суему'дрiя 
и= суевjь'рiя, ду'хомъ и= и='стиною покланя'ются _е=му` и= 
о_у=се'рднw пеку'тся w= соблюде'нiи _е=гw` за'повjьдей, 
па'стыр_емъ _е=я` да да'стъ ст~у'ю ре'вность попече'нiя w= 
спасе'нiи ввjь'ренныхъ и=`мъ люде'й - пра'вw вjь'рующыя 
соблюда'ти, сла^быя и= немощны^я въ вjь'рjь о_у=крjьпля'ти, 
невjь'дущыя наставля'ти, проти^вныя w=блича'ти. И= па'ки 
припа'дающе, съ о_у=пова'нiемъ, jа='коже ча^да _о=ц~а` на'мъ 
су'ща, мо'лимъ тя`, ст~и'телю тv'хwне, вjь'руемъ бо, jа='кw 
ты`, на нб~сjь'хъ живы'й, лю'биши ны` то'ю же любо'вiю, 
_е='юже вся^ бли^жнiя твоя^ возлюби'лъ _е=си`, внегда` 
пребыва'ти тебjь` на земли`, и=спроси` о_у= всеми'лостивагw 
гд\са и= всjь^мъ на'мъ пода'ти да'ръ коему'ждо 
бл~гопотре'бенъ и= вся^, jа=`же къ животу` вре'менному и= 
вjь'чному пол_е'зная, мi'ра о_у=мире'нiе, градw'въ на'шихъ 
о_у=твержде'нiе, земли` плодоно'сiе, w\т гла'да и= па'губы 
и=збавле'нiе, w\т наше'ствiя и=ноплеме'нныхъ сохране'нiе, 
скорбя'щымъ о_у=тjьше'нiе, неду'гующымъ и=сцjьле'нiе, 
па'дшымъ возстановле'нiе, заблужда'ющымъ на пу'ть и='стины 
возвраще'нiе, подвиза'ющымся въ дjь'лjьхъ бл~ги'хъ 
о_у=крjьпле'нiе, бл~годjь'лающымъ преспjь'янiе, роди'тел_емъ 
бл~гослове'нiе, ча'дwмъ въ стра'сjь гд\снемъ воспита'нiе и= 
науче'нiе, наста'вникwмъ вjь'дjьнiе и= бл~гоче'стiе, 
невjь'дущымъ вразумле'нiе, си^рымъ, неиму'щымъ и= 
о_у=бw'гимъ по'мощь и= заступле'нiе, w\тходя'щымъ w\т сегw` 
вре'меннагw житiя` къ вjь'чному бл~го'е о_у=готовле'нiе и= 
напу'тствованiе, w\тше'дшымъ бл~же'нное о_у=покое'нiе. Си'хъ 
всjь'хъ, наипа'че, проси` на'мъ, свя'тче тv'хwне, о_у= 
щедрода'вца бг~а, jа='кw и=мы'й ве'лiе къ нему` 
дерзнове'нiе: тебе' бо стяжа'хомъ при'снаго засту'пника и= 
те'плаго моли'твенника w= на'съ пред\ъ гд\семъ, _е=му'же 
подоба'етъ вся'кая сла'ва, че'сть и= поклоне'нiе, _о=ц~у` и= 
сн~у и= ст~о'му дх~у, ны'нjь и= при'снw, и= во вjь'ки 
вjькw'въ. %<А=%>ми'нь.

%<Моли'тва в~.%>

%<_W%> всехва'льный ст~и'телю и= о_у=го'дниче хр\сто'въ, 
_о='ч~е на'шъ тv'хwне! а='гг~льски пожи'въ на земли`, ты` 
jа='кw а='гг~лъ бл~гi'й jа=ви'лся _е=си` и= въ ди'внjьмъ 
твое'мъ прославле'нiи. Вjь'руемъ w\т всея` души` и= 
помышле'нiя, jа='кw ты`, бл~госе'рдый на'шъ помо'щниче и= 
моли'твенниче, твои'ми нело'жными хода'тайствы и= 
бл~года'тiю, _о=би'льнw даро'ванною тебjь` w\т гд\са, 
при'снw спосо'бствуеши на'шему спасе'нiю. Прiими` о_у='бw, 
о_у=блажа'емый о_у=го'дниче хр\сто'въ, и= въ ча'съ се'й 
на^ша недостw'йная мол_е'нiя: свободи' ны твои'мъ 
заступле'нiемъ w\т w=блега'ющагw на'съ суесло'вiя и= 
суему'дрiя, неправовjь'рiя и= sловjь'рiя человjь'ческагw. 
Потщи'ся ско'рый w= на'съ предста'телю, бг~опрiя'тнымъ 
твои'мъ хода'тайствомъ о_у=моли'ти гд\са, да проба'витъ 
своя^ вели^кiя и= бога^тыя мл\сти на на'съ грjь'шныхъ и= 
недосто'йныхъ рабjь'хъ свои'хъ, да о_у=врачу'етъ свое'ю 
благода'тiю неисцjь^льныя jа='звы и= стру'пы растлjь'нныхъ 
ду'шъ и= тjьле'съ на'шихъ, да раствори'тъ w=каменjь^лая 
сердца` на^ша слеза'ми о_у=миле'нiя и= сокруше'нiя w= 
премно'гихъ согрjьше'нiихъ на'шихъ, и= да и=зба'витъ ны` 
вjь'чныхъ му'къ и= _о=гня` гее'нскагw: всjь^мъ же вjь^рнымъ 
лю'демъ свои^мъ да да'руетъ въ ны'нjьшнемъ вjь'цjь ми'ръ и= 
тишину`, здра'вiе и= спасе'нiе и= во все'мъ благо'е 
поспjьше'нiе, да та'кw, ти'хое и= безмо'лвное житiе` 
пожи'вше во вся'комъ благоче'стiи и= чистотjь`, сподо'бимся 
со а='гг~лы и= со всjь'ми ст~ы'ми сла'вити и= воспjьва'ти 
всест~о'е и='мя _о=ц~а` и= сн~а и= ст~а'гw дх~а. 
%<А=%>ми'нь.


