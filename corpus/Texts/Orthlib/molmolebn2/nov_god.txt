<::рус> источник: Московская Регентско-Певческая Семинария

<::лат> http://www.seminaria.ru/

<::слав> 


%<Моле'бное пjь'нiе въ новолjь'тiе%>



%<Дiа'конъ: Б%>л~гослови`, вл\дко.

%<Сщ~е'нникъ: С%>ла'ва ст~jь'й, и= _е=диносу'щнjьй, и= 
нераздjьли'мjьй тр\оцjь, всегда`, ны'нjь и= при'снw, и= во 
вjь'ки вjькw'въ.

%<Ли'къ: А=%>ми'нь.

%<Дiа'конъ: С%>ла'ва тебjь`, бж~е на'шъ, сла'ва тебjь`.

%<Ли'къ: Ц%>р~ю` нб\сный, о_у=тjь'шителю, дш~е и='стины, 
и='же вездjь` сы'й, и= вся^ и=сполня'яй, сокро'вище 
бл~ги'хъ, и= жи'зни пода'телю, прiиди` и= всели'ся въ ны`, 
и= w=чи'сти ны` w\т вся'кiя скве'рны и= сп~си`, бл~же, ду'шы 
на'шя.

%<Чте'цъ: С%>т~ы'й бж~е, ст~ы'й крjь'пкiй, ст~ы'й 
безсме'ртный, поми'луй на'съ. %<[Три'жды.]%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<П%>рест~а'я тр\оце, поми'луй на'съ: гд\си, w=чи'сти 
грjьхи` на'шя: вл\дко, прости` беззакw'нiя на'шя: ст~ы'й, 
посjьти` и= и=сцjьли` не'мwщи на'шя, и='мене твоегw` ра'ди.

%<Г%>д\си поми'луй, %<три'жды.%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<_О='%>ч~е на'шъ, и='же _е=си` на нб~сjь'хъ, да 
ст~и'тся и='мя твое`, да прiи'детъ цр\ствiе твое`, да 
бу'детъ во'ля твоя`, jа='кw на нб~си`, и= на земли`. Хлjь'бъ 
на'шъ насу'щный да'ждь на'мъ дне'сь: и= w=ста'ви на'мъ 
до'лги на'шя, jа='коже и= мы` w=ставля'емъ должникw'мъ 
на'шымъ: и= не введи` на'съ во и=скуше'нiе, но и=зба'ви 
на'съ w\т лука'вагw.

%<Сщ~е'нникъ: Jа='%>кw твое` _е='сть ца'рство, и= си'ла, 
и= сла'ва, _о=ц~а` и= сн~а и= ст~а'гw дх~а, ны'нjь и= 
при'снw и= во вjь'ки вjькw'въ.

%<Чте'цъ: А=%>ми'нь.

%<Г%>д\си поми'луй, %<в~_i.%>

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<П%>рiиди'те, поклони'мся цр~е'ви на'шему бг~у.

%<П%>рiиди'те, поклони'мся и= припаде'мъ хр\сту` цр~е'ви 
на'шему бг~у.

%<П%>рiиди'те, поклони'мся и= припаде'мъ самому` хр\сту` 
цр~е'ви и= бг~у на'шему.

%<_ПСало'мъ _кс~д.%>

%<Т%>ебjь` подоба'етъ пjь'снь, бж~е, въ сiw'нjь, и= 
тебjь` возда'стся моли'тва во i=ер\сли'мjь. о_у=слы'ши 
моли'тву мою`: къ тебjь` вся'ка пло'ть прiи'детъ. словеса` 
беззакw'нникъ премого'ша на'съ: и= неч_е'стiя на^ша 
w=чт\сиши. бл~же'нъ, _е=го'же и=збра'лъ _е=си` и= прiя'лъ, 
всели'тся во дво'рjьхъ твои'хъ. и=спо'лнимся во бл~ги'хъ 
до'му твоегw`: ст~ъ хра'мъ тво'й. Ди'венъ въ пра'вдjь, 
о_у=слы'ши ны`, бж~е, сп~си'телю на'шъ, о_у=пова'нiе всjь'хъ 
конце'й земли` и= су'щихъ въ мо'ри дале'че: о_у=готовля'яй 
го'ры крjь'постiю свое'ю, препоя'санъ си'лою: смуща'яй 
глубину` морску'ю, шу'му во'лнъ _е=гw` кто` постои'тъ; 
смяту'тся jа=зы'цы, и= о_у=боя'тся живу'щiи въ конца'хъ w\т 
зна'менiй твои'хъ: и=схо'ды о_у='тра и= ве'чера 
о_у=краси'ши. посjьти'лъ _е=си` зе'млю и= о_у=пои'лъ _е=си` 
ю=`, о_у=мно'жилъ _е=си` w=богати'ти ю=`: рjька` бж~iя 
напо'лнися во'дъ: о_у=гото'валъ _е=си` пи'щу и='мъ, jа='кw 
та'кw [_е='сть] о_у=гото'ванiе. Бразды` _е=я` о_у=по'й, 
о_у=мно'жи жи'та _е=я`: въ ка'пляхъ _е=я` возвесели'тся 
возсiя'ющи. Блг\сви'ши вjьне'цъ лjь'та бл~гости твоея`, и= 
поля` твоя^ и=спо'лнятся ту'ка: разботjь'ютъ кра^сная 
пусты'ни, и= ра'достiю хо'лми препоя'шутся. w=дjь'яшася 
_о='вни _о='вчiи, и= о_у=дw'лiя о_у=мно'жатъ пшени'цу: 
воззову'тъ, и='бо воспою'тъ.

%<С%>ла'ва _о=ц~у`, и= сн~у, и= ст~о'му дх~у, и= ны'нjь 
и= при'снw, и= во вjь'ки вjькw'въ, а=ми'нь.

%<А=%>ллилу'iа, а=ллилу'iа, а=ллилу'iа, сла'ва тебjь`, 
бж~е. %<[Три'жды.]%>

%<Дiа'конъ:%> 

%<М%>и'ромъ гд\су помо'лимся.

%<W=%> свы'шнемъ ми'рjь, и= w= сп~се'нiи ду'шъ на'шихъ, 
гд\су помо'лимся.

%<W=%> ми'рjь всегw` мi'ра, бл~гостоя'нiи ст~ы'хъ 
бж~iихъ цр~кве'й, гд\су помо'лимся.

%<W=%> ст~jь'мъ хра'мjь се'мъ, и= съ вjь'рою, 
бл~гоговjь'нiемъ, и= стра'хомъ бж~iимъ входя'щихъ во'нь, 
гд\су помо'лимся.

%<W=%> вели'комъ господи'нjь и= _о=тцjь` на'шемъ 
ст~jь'йшемъ патрiа'рсjь а=ле_ксi'и, чт\снjь'мъ 
пресвv'терствjь, во хр\стjь` дiа'конствjь, w= здjь` 
нача'льствующихъ, о_у=ча'щихъ и= о_у=ча'щихся, w= все'мъ 
при'чтjь и= лю'дехъ, гд\су помо'лимся.

%<W=%> бг~охрани'мjьй странjь` на'шей, властjь'хъ и= 
во'инствjь _е=я`, гд\су помо'лимся.

%<W=%> гра'дjь се'мъ, и= вся'комъ гра'дjь, и= странjь`, 
и= вjь'рою живу'щихъ въ ни'хъ, гд\су помо'лимся.

%<W=%> _е='же мл\стивнw ны'нjьшнее бл~годаре'нiе, и= 
мольбу` на'съ недосто'йныхъ рабw'въ свои'хъ въ пренб\сный 
сво'й же'ртвенникъ прiя'ти: и= бл~гоутро'бнw поми'ловати 
на'съ, гд\су помо'лимся.

%<W=%> _е='же бл~гопрiя^тнымъ бы'ти моле'нiямъ на'шымъ, 
и= прости'ти на'мъ и= всjь^мъ лю'демъ свои^мъ вся^ 
согрjьш_е'нiя вw'льная и= невw'льная, въ мимоше'дшемъ 
лjь'тjь sлjь` на'ми содjь^янная, гд\су помо'лимся.

%<W=%> _е='же бл~гослови'ти нача'токъ и= провожде'нiе 
лjь'та сегw`, бл~года'тiю чл~вjьколю'бiя своегw`: времена` 
же ми^рна, бл~гораствор_е'нны возду'хи, и= безгрjь'шенъ 
на'мъ въ здра'вiи съ дово'льствомъ живо'тъ дарова'ти, гд\су 
помо'лимся.

%<W=%> _е='же w\тврати'ти w\т на'съ ве'сь гнjь'въ сво'й, 
пра'веднw на ны` грjь^хъ ра'ди на'шихъ дви'жимый, гд\су 
помо'лимся.

%<W=%> _е='же w\тгна'ти w\т на'съ вся^ душетлjь^нная 
стра^сти и= растлjь^нная _о=бы'чаи: стра'хъ же сво'й 
бж~е'ственный всади'ти въ сердца` на'шя, ко и=сполне'нiю 
за'повjьдей _е=гw`, гд\су помо'лимся.

%<W=%> _е='же w=бнови'ти ду'хъ пра'вый во о_у=тро'бахъ 
на'шихъ, и= о_у=крjьпи'ти на'съ въ правосла'вной вjь'рjь, и= 
спjь'шныхъ къ дjь'ланiю до'брыхъ дjь'лъ, и= и=сполне'нiю 
всjь'хъ за'повjьдей _е=гw` сотвори'ти, гд\су помо'лимся.

%<W=%> _е='же низложи'ти вся^ _е='р_еси и= w\тсту^пства, 
и= насади'ти всю'ду правовjь'рiе и= бл~гоче'стiе, и= 
w=брати'ти всjь'хъ къ позна'нiю всея` и='стины, и= 
соедини'ти и=`хъ ст~jь'й свое'й правосла'вной цр~кви, гд\су 
помо'лимся.

%<W=%> _е='же и=зба'вити цр~ковь ст~у'ю свою`, и= 
всjь'хъ на'съ w\т вся'кiя ско'рби, бjьды`, гнjь'ва и= 
ну'жды, и= w\т всjь'хъ врагw'въ ви'димыхъ и= неви'димыхъ, 
здра'вiемъ же, долгоде'нствiемъ, и= ми'ромъ, и= а='гг~лъ 
свои'хъ w=полче'нiемъ вjь'рныхъ свои'хъ всегда` w=гради'ти, 
гд\су помо'лимся.

%<З%>аступи`, сп~си`, поми'луй и= сохрани` на'съ бж~е, 
твое'ю бл~года'тiю.

%<П%>рест~у'ю, пречт\сую, пребл~гослове'нную, сла'вную 
вл\дчцу на'шу бц\ду, и= приснодв~у мр~i'ю со всjь'ми ст~ы'ми 
помяну'вше, са'ми себе`, и= дру'гъ дру'га, и= ве'сь живо'тъ 
на'шъ хр\сту` бг~у предади'мъ.

%<Сщ~е'нникъ возгла'съ: Jа='%>кw ми'лостивъ, и= 
чл~вjьколю'бецъ бг~ъ _е=си`, и= тебjь` сла'ву возсыла'емъ, 
_о=ц~у` и= сн~у и= ст~о'му дх~у, ны'нjь и= при'снw и= во 
вjь'ки вjькw'въ.

%<Ли'къ: А=%>ми'нь.

%<Дiа'конъ: Б%>г~ъ гд\сь, и= jа=ви'ся на'мъ, 
бл~гослове'нъ гряды'й во и='мя гд\сне.

%<Ли'къ: Б%>г~ъ гд\сь, и= jа=ви'ся на'мъ, бл~гослове'нъ 
гряды'й во и='мя гд\сне.

%<Стi'хъ а~: И=%>сповjь'дайтеся гд\сви, jа='кw бл~гъ, 
jа='кw въ вjь'къ мл\сть _е=гw`.

%<Стi'хъ в~: W=%>быше'дше w=быдо'ша мя`, и= и='менемъ 
гд\снимъ противля'хся и=`мъ.

%<Стi'хъ г~: Н%>е о_у=мру`, но жи'въ бу'ду, и= повjь'мъ 
дjьла` гд\сня.

%<Стi'хъ д~: К%>а'мень, _е=гw'же небрего'ша зи'ждущiи, 
се'й бы'сть во главу` о_у='гла: w\т гд\са бы'сть се'й, и= 
_е='сть ди'венъ во _о=чесjь'хъ на'шихъ.

%<Тропа'рь, гла'съ д~:%>

%<Б%>л~года'рни су'ще недосто'йнiи раби` твои` гд\си,* 
w= твои'хъ вели'кихъ бл~годjья'нiихъ на на'съ бы'вшихъ,* 
сла'вяще тя` хва'лимъ, бл~гослови'мъ, бл~годари'мъ, пое'мъ, 
и= велича'емъ твое` бл~гоутро'бiе,* и= ра'бски любо'вiю 
вопiе'мъ ти`:* бл~годjь'телю сп~се на'шъ, сла'ва тебjь`.

%<Сла'ва, гла'съ г~:%>

%<Т%>вои'хъ бл~годjья'нiй,* и= дарw'въ ту'не jа='кw 
раби` непотре'бнiи сподо'бльшеся вл\дко,* къ тебjь` 
о_у=се'рднw притека'юще бл~годаре'нiе по си'лjь прино'симъ,* 
и= тебе` jа='кw бл~годjь'теля и= творца` сла'вяще, 
вопiе'мъ:* сла'ва тебjь`, бж~е преще'дрый.

%<И= ны'нjь, гла'съ в~:%>

%<В%>сея` тва'ри содjь'телю,* времена` и= лjь^та въ 
свое'й вла'сти положи'вый,* бл~гослови` вjьне'цъ лjь'та 
бл~гости твоея` гд\си,* сохраня'я въ ми'рjь лю'ди твоя^, и= 
гра'дъ тво'й,* мл~твами бц\ды, и= сп~си' ны.

%<И= гл~го'летъ дiа'конъ а='бiе:%>

%<В%>о'нмемъ, прему'дрость, во'нмемъ.

%<Чте'цъ: П%>рокi'менъ, гла'съ д~: Воспою` гд\севи 
бл~годjь'явшему мнjь`, и= пою` и='мени гд\са вы'шнягw.

%<Ли'къ: В%>оспою` гд\севи бл~годjь'явшему мнjь`, и= 
пою` и='мени гд\са вы'шнягw.

%<Чте'цъ стi'хъ: В%>озра'дуется ср\дце мое` w= сп~се'нiи 
твое'мъ.

%<Ли'къ: В%>оспою` гд\севи бл~годjь'явшему мнjь`, и= 
пою` и='мени гд\са вы'шнягw.

%<Чте'цъ: В%>оспою` гд\севи бл~годjь'явшему мнjь`.

%<Ли'къ: И=%> пою` и='мени гд\са вы'шнягw.

%<Дiа'конъ: П%>рему'дрость.

%<Чте'цъ: К%>ъ тiмоfе'ю посла'нiя ст~а'гw а=по'стола 
па'vла, чте'нiе.

%<Дiа'конъ: В%>о'нмемъ.

%<Ч%>те'цъ а=по'столъ къ тiмоfе'ю, за\ч сп~в: Ча'до 
тiмоfе'е, молю` пре'жде всjь'хъ, твори'ти мл~твы, мол_е'нiя, 
прош_е'нiя, бл~годар_е'нiя за вся^ человjь'ки: за царя`, и= 
за вся^, и='же во вла'сти су'ть: да ти'хое и= безмо'лвное 
житiе` поживе'мъ, во вся'комъ бл~гочт\сiи и= чистотjь`. сiе' 
бо добро` и= прiя'тно пред\ъ сп~си'телемъ на'шимъ бг~омъ, 
и='же всjь^мъ чл~вjь'кwмъ хо'щетъ сп~сти'ся, и= въ ра'зумъ 
и='стины прiити`. _е=ди'нъ бо _е='сть бг~ъ, и= _е=ди'нъ 
хода'тай бг~а и= чл~вjь'кwвъ, чл~вjь'къ хр\сто'съ i=и~съ, 
да'вый себе` и=збавле'нiе за всjь'хъ, _е=му'же че'сть и= 
сла'ва во вjь'ки вjькw'въ, а=ми'нь.

%<Сщ~е'нникъ: М%>и'ръ ти`.

%<Чте'цъ: И=%> ду'хови твоему`.

%<Дiа'конъ: П%>рему'дрость, про'сти, о_у=слы'шимъ 
ст~а'гw _е=v\глiа.

%<Сщ~е'нникъ: М%>и'ръ всjь^мъ.

%<Ли'къ: И=%> ду'хови твоему`.

%<Сщ~е'нникъ: W\Т%> луки` ст~а'гw _е=v\глiа чте'нiе.

%<Ли'къ: С%>ла'ва тебjь`, гд\си, сла'ва тебjь`.

%<Дiа'конъ: В%>о'нмемъ.

%<С%>щ~е'нникъ гл~го'летъ _е=v\глiе w\т луки`, зача'ло 
г~_i: Во вре'мя _о='но, прiи'де i=и~съ въ назаре'тъ, 
и=дjь'же бjь` воспита'нъ: и= вни'де по _о=бы'чаю своему` въ 
де'нь суббw'тный въ со'нмище, и= воста` чести`. И= да'ша 
_е=му` кни'гу и=са'iи пр\оро'ка, и= разгну'въ кни'гу, 
w=брjь'те мjь'сто, и=дjь'же бjь` напи'сано: дх~ъ гд\снь на 
мнjь`, _е=гw'же ра'ди пома'за мя`: бл~говjьсти'ти ни'щымъ 
посла' мя, и=сцjьли'ти сокруш_е'нныя се'рдцемъ, 
проповjь'дати плjьн_е'ннымъ w\тпуще'нiе, и= слjьпы^мъ 
прозрjь'нiе, w\тпусти'ти сокруш_е'нныя во w\тра'ду: 
проповjь'дати лjь'то гд\сне прiя'тно. и= согну'въ кни'гу, 
w\тда'въ слузjь`, сjь'де: и= всjь^мъ въ со'нмищи _о='чи 
бjь'ху зря'ху на'нь. и= нача'тъ гл~го'лати къ ни^мъ: jа='кw 
дне'сь сбы'стся писа'нiе сiе` во о_у='шiю ва'ш_ею. и= вси` 
свидjь'тельствоваху _е=му`. и= дивля'хуся w= словесjь'хъ 
бл~года'ти, и=сходя'щихъ и=з\ъ о_у='стъ _е=гw`.

%<Ли'къ: С%>ла'ва тебjь`, гд\си, сла'ва тебjь`.

%<Дiа'конъ:%>

%<П%>оми'луй на'съ, бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

%<Ли'къ: Г%>д\си поми'луй, три'жды.

%<_Е=%>ще` мо'лимся w= вели'комъ господи'нjь и= _о=тцjь` 
на'шемъ ст~jь'йшемъ патрiа'рсjь а=ле_ксi'и и= w= все'й во 
хр\стjь` бра'тiи на'шей.

%<_Е=%>ще` мо'лимся w= здjь` нача'льствующихъ, 
о_у=ча'щихъ и= о_у=ча'щихся.

%<_Е=%>ще` мо'лимся w= бг~охрани'мjьй странjь` на'шей, 
властjь'хъ и= во'инствjь _е=я`, да ти'хое и= безмо'лвное 
житiе` поживе'мъ во вся'комъ бл~гоче'стiи и= чистотjь`.

%<Б%>л~годаря'ще со стра'хомъ и= тре'петомъ, jа='кw 
раби` непотре'бнiи твоему` бл~гоутро'бiю, сп~се и= вл\дко 
на'шъ гд\си, w= твои'хъ бл~годjья'нiихъ, jа=`же и=злiя'лъ 
_е=си` и=з\ъ_оби'льнw на рабjь'хъ твои'хъ, и= припа'даемъ, 
и= славосло'вiе тебjь` jа='кw бг~у прино'симъ, и= 
о_у=миле'ннw вопiе'мъ: и=зба'ви w\т всjь'хъ бjь'дъ рабы^ 
твоя^, и= всегда` jа='кw мл\стивъ, и=спо'лни во бл~ги'хъ 
жела'нiе всjь'хъ на'съ, прилjь'жнw мо'лимся ти`, о_у=слы'ши 
и= поми'луй.

%<W=%> _е='же бл~гослови'ти вjьне'цъ наступа'емагw 
лjь'та бл~гостiю свое'ю, и= о_у=толи'ти въ на'съ вся^ 
вражды^, нестро_е'нiя, и= междоусw'бныя бра^ни, пода'ти же 
ми'ръ, тве'рдую и= нелицемjь'рную любо'вь, бл~гочи'нное же 
строе'нiе и= добродjь'тельное житiе`, мо'лимъ ти ся, 
всебл~гi'й гд\си, о_у=слы'ши и= поми'луй.

%<W=%> _е='же не помяну'ти безчи'сл_енная беззакw'нiя и= 
лука^вая на^ша дjья^нiя, въ мимоше'дшемъ лjь'тjь бы^вшая, и= 
не возда'ти на'мъ по дjьлw'мъ на'шымъ: но въ мл\сти и= 
щедро'тахъ помяну'ти на'съ, мо'лимъ ти` ся`, мл\срдый гд\си, 
о_у=слы'ши и= поми'луй.

%<W=%> _е='же пода'ти дожди` бл~говре'м_енны, ра^нны же 
и= пw'здны, ро'су плодоно'сну, вjь'тры мjь^рны и= 
бл~гораствор_е'нны, и= теплоту` со'лнечную возсiя'ти, 
мо'лимъ ти ся, всеще'дре гд\си, о_у=слы'ши и= поми'луй.

%<W=%> _е='же помяну'ти цр~ковь ст~у'ю свою`, и= 
о_у=крjьпи'ти, о_у=тверди'ти же, разшири'ти, и= о_у=мири'ти 
ю=`, и= невреди'му а='довыми враты`, и= всjь'ми навjь'ты 
ви'димыхъ и= неви'димыхъ врагw'въ непребори'му во вjь'ки 
соблюсти`, мо'лимъ ти ся, вседержа'вный вл\дко, о_у=слы'ши 
и= поми'луй.

%<W=%> _е='же и=зба'витися на'мъ въ сiе` гряду'щее 
лjь'то, и= во вся^ дни^ живота` на'шегw w\т гла'да, 
губи'тельства, тру'са, пото'па, гра'да, _о=гня`, меча`, 
наше'ствiя и=ноплеме'нныхъ, и= междоусо'бныя бра'ни (ра'ти), 
и= вся'кiя смертоно'сныя ра'ны, ско'рби же и= ну'жды, 
мо'лимъ ти ся, мл\срде гд\си, о_у=слы'ши и= поми'луй.

%<Возгла'съ: О_у=%>слы'ши ны`, бж~е, сп~си'телю на'шъ, 
о_у=пова'нiе всjь'хъ конц_е'въ земли` и= су'щихъ въ мо'ри 
дале'че: и= ми'лостивъ, ми'лостивъ бу'ди, вл\дко, w= 
грjьсjь'хъ на'шихъ, и= поми'луй ны`.

%<М%>л\стивъ бо и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у` и= сн~у и= ст~о'му дх~у, 
ны'нjь и= при'снw и= во вjь'ки вjькw'въ.

%<Ли'къ: А=%>ми'нь.

%<Дiа'конъ: Г%>д\су помо'лимся.

%<Ли'къ: Г%>д\си поми'луй.

%<И= глаго'летъ сщ~е'нникъ мл~тву сiю`:%>

%<В%>л\дко гд\си бж~е на'шъ, и=сто'чниче жи'зни и= 
безсме'ртiя, всея` тва'ри ви'димыя и= неви'димыя содjь'телю, 
времена` и= лjь^та во свое'й вла'сти положи'вый, и= 
о_у=правля'яй вся'ч_еская прему'дрымъ и= всебл~ги'мъ твои'мъ 
про'мысломъ. бл~годари'мъ w= щедро'тахъ твои'хъ, jа=`же 
о_у=диви'лъ _е=си` на на'съ въ мимоше'дшее вре'мя живота` 
на'шегw, мо'лимъ тя`, всеще'дрый гд\си! бл~гослови` вjьне'цъ 
наступа'ющагw лjь'та твое'ю бл~гостiю. сп~си` гд\си, и= 
поми'луй вели'каго господи'на и= _о=тца` на'шего а=ле_ксi'а, 
ст~jь'йшаго патрiа'рха моско'вскаго и= всея` руси`, 
о_у=мно'жи дни^ живота` _е=гw` въ непоколеби'момъ здра'вiи, 
и= во всjь'хъ добродjь'телехъ преуспjь'янiе _е=му` да'руй. 
пода'ждь свы'ше бл~га^я твоя^ и= всjь^мъ лю'демъ твои^мъ, 
здра'вiе же, сп~се'нiе и= во все'мъ бл~го'е поспjьше'нiе. 
цр~ковь твою` ст~у'ю, первопресто'льный гра'дъ се'й и= вся^ 
гра'ды и= страны^ w\т вся'кагw sла'гw w=бстоя'нiя и=зба'ви, 
ми'ръ и= безмяте'жiе тjь^мъ да'руй: тебjь` безнача'льному 
_о=ц~у` со _е=диноро'днымъ твои'мъ сн~омъ, всест~ы'мъ и= 
животворя'щимъ твои'мъ дх~омъ во _е=ди'номъ существjь` 
сла'вимому бг~у, всегда` бл~годаре'нiе приноси'ти, и= 
прест~о'е и='мя твое` воспjьва'ти да сподо'биши.

%<С%>ла'ва тебjь` бг~у, бл~года'телю на'шему, во вjь'ки 
вjькw'въ.

%<Ли'къ: А=%>ми'нь.

%<И=%> а='бiе пое'тъ пjь'снь ст~а'гw а=мвро'сiа, 
_е=п\скпа медiола'нскагw: Тебе` бг~а хва'лимъ:

%<Дiа'конъ: П%>рему'дрость.

%<Сщ~е'нникъ: П%>рему'дрость. %<П%>рест~а'я бц\де, 
сп~си` на'съ.

%<Ли'къ: Ч%>т\снjь'йшую херувi^мъ и= сла'внjьйшую без\ъ 
сравне'нiя серафi^мъ, без\ъ и=стлjь'нiя бг~а сло'ва 
ро'ждшую, су'щую бц\ду тя` велича'емъ.

%<Сщ~е'нникъ: С%>ла'ва тебjь`, хр\сте` бж~е, 
о_у=пова'нiе на'ше, сла'ва тебjь`.

%<Ли'къ: С%>ла'ва _о=ц~у`, и= сн~у, и= ст~о'му дх~у, и= 
ны'нjь и= при'снw, и= во вjь'ки вjькw'въ, а=ми'нь.

%<Г%>д\си поми'луй, %<три'жды. Б%>лагослови`.

%<Сщ~е'нникъ: Х%>р\сто'съ и='стинный бг~ъ на'шъ, 
мл~твами преч\стыя своея` мт~ре, ст~ы'хъ сла'вныхъ и= 
всехва'льныхъ а=п\слъ, ст~ы'хъ прв\дныхъ бг~о_от_е'цъ 
i=wакi'ма и= а='нны, и= всjь'хъ ст~ы'хъ, поми'луетъ и= 
сп~се'тъ на'съ, jа='кw бл~гъ и= чл~вjьколю'бецъ.

%<Ли'къ: Г%>д\си поми'луй, %<три'жды.%>


