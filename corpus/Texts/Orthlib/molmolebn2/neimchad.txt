<::рус>  Оцифровка и приведение к грамматическим нормам 
	  ЦС-языка: протоиерей Николай Диваков, 
	  Людоговский Ф. Б.

<::слав> 

%<Благослове'нiе супру^гъ ча'дъ неиму'щихъ.%>
{И=сто'чникъ: Тре'бникъ. Ри'мъ. 1980}

%<О_у=%>слы'ши ны`, милосе'рде и= всемогу'щiй бж~е, да 
_е='же дjь'ется служи'тельствомъ на'шимъ, сiе` и=спо'лнится 
твое'ю бл~года'тiю. Бу'ди мл\стивъ, гд\си, моле'нi_емъ 
на'шымъ, и= воспомяни` о_у=ста'вы твоя^, и='миже 
о_у=множ_е'нiя человjь'ческагw ро'да о_у=ста'вилъ _е=си`, 
ми'лостивнjь предста'ни, да _е='же тобо'ю сочета'но бы'сть, 
сiе` твое'ю по'мощiю сохрани'тся. Бж~е пребл~гi'й, вла'стiю 
си'лы твоея`, w\т несу'щихъ вся^ сотвори'вый, и= вся'кихъ 
веще'й нача'тки о_у=станови'вый, человjь'ка во _о='бразъ 
бж~iй сотвори'вый съ неразлу'чною по'мощiю жены`, да 
тjьлеси` же'нскому да'си w\т му'жеска нача'токъ, о_у=ча`: 
ника'коже разлучи'тися, _е='же бг~у w\т _е=ди'нагw 
о_у=станови'ти подоба'ше. Бж~е на'шъ, и='же высо'кою та'йною 
супру'жества сою'зъ, во _е='же и='мъ предзна'меновати та'йну 
хр\ста` съ це'рковiю соедине'нiя, w=ст~и'лъ _е=си`: и='мже 
невjь'ста совокупля'ется му'жу, и= дру'жество пе'рвjье 
о_у=стано'вленное сицевы'мъ да'руется блг\све'нiемъ: _е='же 
са'мое то'кмw ни прароди'тельнымъ грjьхо'мъ, ни'же пото'помъ 
нw'евымъ разори'ся. Сегw` ра'ди при'зри, милосе'рде, на 
рабы` твоя^ сiя^ %<и='м\ркъ%>, супру'жнымъ сою'зомъ 
свя^занныя, твоегw' же прибjь'жища и= по'мощи прося'щыя, да 
бу'детъ въ ни'хъ и='го ми'лости и= ми'ра и= ра'дованiя, и= 
ничто'же въ ни'хъ w\т дjь'лъ и='хъ сатана` w=бря'щетъ: да 
бу'дутъ плодови'ти, и= да о_у='зрятъ сы'ны сынw'въ свои'хъ, 
да'же до тре'тiягw и= четве'ртагw ро'да, къ вожделjь'нной 
ста'рости дости'гнутъ и= вни'дутъ въ нб\сную ски'нiю. Jа='кw 
ми'лостивъ и= человjьколю'бецъ бг~ъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

%<Ли'къ: А=ми'нь.%>

%<И= кропи'тъ я=` i=ере'й свяще'нною водо'ю.%>

%<Моли'тва и=на'я.%>

%<Г%>д\си i=и~се хр\сте`, пребл~гослове'нныя дв~ы марi'и 
w=бруче'нныя i=w'сифови прест~jь'йшiй сн~е, въ раи` земно'мъ 
жени'тву о_у=станови'вый ко о_у=множе'нiю и= сохране'нiю 
ро'да человjь'ческагw, и= ту'южде въ прише'ствiи твое'мъ 
чуде'снjь почты'й, и= нача'токъ чуде'съ твои'хъ w=ст~и'вый: 
благоизволи` рабы^ твоя^ сiя^ %<и='м\ркъ%> jа=`же сочета'лъ 
_е=си`, заступле'нiемъ пребл~гослове'нныя дв~ы мр~i'и, мт~ре 
твоея`, и= моле'ньми всjь'хъ ст~ы'хъ твои'хъ, благослови'ти 
и= w\т вся'кагw связа'нiя, sлодjь'йствiя и= волхова'нiя 
сатаны` и= слу'гъ _е=гw` свободи'ти: да'ждь и=`мъ чадоро'дiя 
благода'ть, да свобо'днjь соверша'ютъ жени'тву свою` и= 
w=плодоно'сятъ ло'же свое`, во _е='же роди'ти и= воспита'ти 
ча^да въ хвалу` и= сла'ву твою`: во и='мя _о=ц~а`, и= сн~а, 
и= ст~а'гw дх~а. %<А=ми'нь.%>

%<Моли'тва и=на'я.%>

%<Г%>д\си i=и~се хр\сте`, сн~е бг~а жива'гw, и='же 
чре'во прест~ы'я дв~ы мр~i'и чуде'снjь плодно` сотвори'лъ 
_е=си`, да w\т дх~а ст~а зачне'тъ, роди'тъ и= воспита'етъ 
тя`, бг~а и= спа'са на'шего, мо'лимъ ти ся и= ми'ли ся 
тебjь` дjь'емъ, премилосе'рде гд\си, да си^мъ рабw'мъ 
твои^мъ %<и='м\ркъ%> пло'дъ пода'си, w= _е='же и=`мъ роди'ти 
и= воспита'ти ча^да въ живо'тъ вjь'чный. Бж~е превjь'чный, 
ты` блг\сви'лъ _е=си` прароди'т_ели на'шя супру'жествомъ, 
блг\сви` и= сiя^, да'руя и=`мъ пло'дъ сjь'мене, и= 
w=животвори` о_у=тро'бу невjь'сты, _е='же и=мjь'ти 
наслjь'дiе до'ма хр\стiа'нскагw во благо'е: во и='мя 
_о=ц~а`, и= сн~а, и= ст~а'гw дх~а. %<А=ми'нь.%>


