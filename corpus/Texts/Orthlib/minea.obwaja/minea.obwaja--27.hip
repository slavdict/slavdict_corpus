<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. р~н w=б.)

 

%<[гл\ва к~з] СЛУ'ЖБА _О='БЩА%>

%<хр\ста` ра'ди ю=рw'дивымъ, а=ндре'ю царегра'дскому, 
i=сi'дwру росто'вскому, ма_ксi'му и= васi'лiю москw'вскимъ, 
и= про'чымъ.%>

%<Ве'чера,%>

%<на Гд\си воззва'хъ, стiхи^ры, гла'съ и~.%>

%<Подо'бенъ: _W%> пресла'внагw чудесе`!

%<Б%>л~же'нне, %<и='м\ркъ,%> бг~ому'дре, * чи'стая твоя` 
душа`, * правовjь'рнымъ смы'сломъ сiя'ющи, * w=блиста'ющи 
добродjь'телей свjьтлостьми`, * w=заря'етъ вjь'рныхъ 
и=сполне'нiе, * бjьсо'вскую тьму` w\тгоня'ющи: * тjь'мже 
jа='кw прича'стника тя` невече'рней бл~года'ти, * 
о_у=бл~жа'емъ бл~гоче'стнw вси`, досточу'дне.

%<И=%>мjь'я ду'шу ми'лостивну, * и= чи'стъ по'мыслъ, и= 
се'рдце бо'дро, * вjь'ру небла'зненну, * и= любо'вь вои'стинну 
нелицемjь'рну, * w\т земли` преста'вился _е=си` къ нб\снымъ, * 
и= съ ли'ки прв\дныхъ водворя'ешися: * тjь'мже тя` почита'емъ 
сщ~е'нными пjь'сньми, * и= бл~гоче'стнw вси` сла'вимъ, * 
досточу'дне, %<и='м\ркъ.%>

%<Б%>ж~е'ственными о_у=ч_е'нiи о_у=крjьпля'яся, * 
стра^сти плотскi^я w\т души` w\тгна'лъ _е=си`, * и= ст~jь'й 
тр\оцjь селе'нiе преwчище'нное бы'лъ _е=си`: * тjь'мъ къ 
бж~е'ственнjьй жи'зни преста'вился _е=си`, * бг~у соблюда'ющу 
и= ны'нjь * невреди'мо твое` бл~же'нное тjь'ло, * 
бж~е'ственнымъ судо'мъ, * и='мже са'мъ вjь'сть, * прославля'яй 
тя` jа='вjь, %<и='м\ркъ.%>

%<Сла'ва, гла'съ а~:%>

%<К%>а'кw не диви'мся житiю` твоему`; и=ли` не 
похва'лимъ прп\дбне, %<и='м\ркъ,%> житiе` твое` 
равноа'гг~льное, по'мысла цjьлому'дренное, и= кро'тости 
твоея` смире'нное и= молчали'вое, ми'лостыни неwску'дное, 
всjь'ми добродjь'тельми о_у=краси'лся _е=си` бл~же'нне: (л. 
рн~а) тjь'мже w=жида'етъ тебе` неизглаго'ланная ра'дость, и= 
нб\сное цр\ствiе.

%<И= ны'нjь, бг~оро'диченъ:%>

%<Г%>рjь'шныхъ мл~твы прiе'млющи, и= скорбя'щихъ 
воздыха^нiя не презира'ющи, моли` w\т преч\стагw чре'ва 
твоегw` сн~а твоего`, сп~сти'ся на'мъ, прест~а'я дв~о.

%<Кр\стобг~оро'диченъ: Т%>воего` сн~а и= вл\дку дре'вле, 
jа='кw ви'дjьла _е=си` на кр\стjь` ру'цjь распросте'рша, и= 
копiе'мъ р_е'бра и=скопова^ема, мт~и ч\стая рыда'ющи 
взыва'ла _е=си`: о_у=вы` мнjь`, ка'кw стра'ждеши, стра^сти 
человjь^къ w\те'мляй чл~вjьколю'бче;

%<А='ще пра'зднуеши съ полv"еле'емъ, глаго'ли 
бг~оро'диченъ воскр\сный: В%>семi'рную сла'ву:

%<Вхо'дъ Прокi'менъ дне`.%>

%<Пар_емiи` прп\дбническiя, [пи^саны въ концjь` кни'ги 
сея`].%>

%<На стiхо'внjь стiхи^ры, гла'съ в~:%>

%<Подо'бенъ: Д%>о'ме _е=vфра'fовъ:

%<Д%>о'мъ и= жили'ще * дх~а прест~а'гw, * прему'дре, 
%<и='м\ркъ,%> бы'лъ _е=си`: * тjь'мже и= на'съ до'мы тогw` 
содjь'лай, * ст~у'ю твою` па'мять почита'ющихъ.

%<Стi'хъ: Возвесели'тся прв\дникъ w= гд\сjь, и= 
о_у=пова'етъ на него`.%>

%<Ж%>итiе` твое` jа='кw со'лнце * въ сердца` вjь'рныхъ 
возсiя`, * чудеса` и=спуща'я: * тjь'мже и= на'съ свjь'томъ 
невече'рнимъ w=зари`, * всеч\стну'ю твою` па'мять 
почита'ющихъ.

%<Стi'хъ: Прв\дникъ jа='кw фi'нi_ксъ процвjьте'тъ, 
jа='кw ке'дръ и='же въ лiва'нjь о_у=мно'жится.%>

%<Н%>е преста'й моля'ся, %<и='м\ркъ,%> * w= при'сныхъ 
твои'хъ рабjь'хъ, * и=`хже дх~о'внымъ твои'мъ житiе'мъ 
просвjьти'лъ _е=си`, * да вси` чт\сно'е твое` пра'зднество, * 
веселя'щеся почита'емъ.

%<Сла'ва, гла'съ д~:%>

%<З%>емны'й а='гг~лъ, и= нб\сный человjь'къ jа=ви'лся 
_е=си` пребл~же'нне, и=сто'чникъ о_у=миле'нiя, мл\сти 
тече'нiе, пучи'на чуде'съ, струя` и=сцjьле'нiй, 
%<и='м\ркъ,%> досточу'дне, ма'слина бж~iя вои'стинну 
плодови'та, _е=ле'емъ трудw'въ твои'хъ просвjьща'я вjь'рнw 
хва'лящихъ (л. рн~а w=б.) тя`, и= моля` чл~вjьколю'бца, w\т 
бjь'дъ и=зба'вити любо'вiю чту'щыя всеч\стну'ю па'мять 
твою`.

%<И= ны'нjь, бг~оро'диченъ:%>

%<И=%>зба'ви на'съ w\т ну'ждъ на'шихъ, мт~и хр\ста` 
бг~а, ро'ждшая всjь'хъ творца`, да вси` зове'мъ ти`: 
ра'дуйся, _е=ди'но предста'тельство ду'шъ на'шихъ.

%<Кр\стобг~оро'диченъ:%>

%<Подо'бенъ: Jа='%>кw до'бля:

%<Р%>аспина'ема ви'дящи хр\ста`, * преч\стая вл\дчце, * 
о_у=мерщвля'юща льсти'ваго, * jа='кw вл\дку пла'чущи поя'ше 
бл~гоутро'бнаго, * и=з\ъ нея` проше'дша, * и= долготерпjь'нiю 
_е=гw` дивя'щися взыва'ше: * ча'до мое` любе'знjьйшее, * не 
забу'ди рабы` твоея`, не закосни` чл~вjьколю'бче, мое` 
о_у=тjьше'нiе.

%<А='ще пра'зднуеши, глаго'ли догма'тiкъ: П%>ри'зри на 
мол_е'нiя:

%<Тропа'рь,%> %<гла'съ а~.%>

%<Г%>ла'съ а=п\сла твоегw` па'vла о_у=слы'шавъ 
глаго'лющъ: мы` ю=ро'ди хр\ста` ра'ди, ра'бъ тво'й хр\сте` 
бж~е, %<и='м\ркъ,%> ю=ро'дъ бы'сть на земли` тебе` ра'ди: 
тjь'мже па'мять _е=гw` почита'юще, тебе` мо'лимъ: гд\си, 
сп~си` ду'шы на'шя.

%<Сла'ва, и= ны'нjь, бг~оро'диченъ, и=ли` 
кр\стобг~оро'диченъ.%>

%<На о_у='трени,%>

%<на Бг~ъ гд\сь, тропа'рь то'йже.%>

%<По а~-й каfi'смjь, сjьда'ленъ, гла'съ _е~.%>

%<Подо'бенъ: С%>обезнача'льное сло'во:

%<Т%>ве'рдаго а=дама'нта, и= столпа` непоколеби'ма 
вра'жiими прило'ги, бг~оно'снаго, %<и='м\ркъ,%> пjь'сньми 
почти'мъ: терпjь'нiемъ бо вои'стинну посрами'вша 
сопроти'внаго врага`, и= без\ъ вjь'сти _е=го` сотвори'вша, 
и= ны'нjь моля'щася w= сп~се'нiи ду'шъ на'шихъ. 
%<[Два'жды.]%>

(л. рн~в)

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя, и= несказа'ненъ w='бразъ 
рж\ства`, въ тебjь` позна'ся ч\стая приснодв~о: о_у=жаса'етъ 
мо'й о_у='мъ и= о_у=дивля'етъ по'мыслъ: сла'ва твоя` бц\де, 
всjь^мъ простре'ся, во сп~се'нiе ду'шъ на'шихъ.

%<По в~-й каfi'смjь сjьда'ленъ, гла'съ д~.%>

%<Подо'бенъ: С%>ко'рw предвари`:

%<П%>осто'мъ и= воздержа'нiемъ, и= на земли` лега'нiемъ, 
о_у=вяди'лъ _е=си` плотскi^я стра^сти: ду'шу же просвjьти'лъ 
_е=си`, и= на нб~сjь'хъ w\т хр\ста` вели'кое возме'здiе 
воспрiя'лъ _е=си`. тjь'мъ бл~гоугоди'лъ _е=си` бг~у, 
досто'инъ сосу'дъ чуде'съ и= по кончи'нjь jа=ви'лся _е=си` 
притека'ющымъ къ ра'цjь моще'й твои'хъ, %<и='м\ркъ,%> 
пребл~же'нне, моли` хр\ста` бг~а, грjьхw'въ w=ставле'нiе 
дарова'ти чту'щымъ любо'вiю ст~у'ю па'мять твою`. 
%<[Два'жды.]%>

%<Сла'ва, и= ны'нjь, бг~оро'диченъ:%>

%<W=%>бнови'ла _е=си` чт\сая бж~е'ственнымъ рж\ство'мъ 
твои'мъ, и=стлjь'вшее страстьми` земноро'дныхъ ме'ртвенное 
существо`: и= воздви'гла _е=си` вся^ w\т сме'рти къ жи'зни 
нетлjь'нiя. тjь'мже тя` по до'лгу бл~жи'мъ вси` дв~о 
препросла'вленная, jа='коже прорекла` _е=си`.

%<По Хвали'те и='мя гд\сне:%>

%<Припjь'въ:%>

%<О_у=%>бл~жа'емъ тя` ст~ы'й пра'ведный, %<и='м\ркъ,%> 
и= чте'мъ ст~у'ю па'мять твою`: ты' бо мо'лиши за на'съ 
хр\ста` бг~а на'шего.

%<_Псало'мъ и=збра'нный: Б%>л~же'нъ му'жъ боя'йся гд\са:

%<По полv"еле'и сjьда'ленъ, гла'съ д~.%>

%<Подо'бенъ: С%>ко'рw предвари`:

%<Jа=%>ви'лся _е=си` чу'денъ въ терпjь'нiи твое'мъ, 
вся'чески хр\сту` о_у=годи'лъ _е=си`, пребл~же'нне, 
%<и='м\ркъ,%> му'дрою мы'слiю о_у=тверди'лъ _е=си` ду'шу 
твою`, порабо'тивъ плwтска'я мудрова^нiя дх~у, и= и=збра'въ 
дw'брая, _е='же бг~а ра'ди тружда'тися, му'жески глаго'лалъ 
_е=си`: а='ще и= jа='ра зима`, но сла'докъ ра'й: 
болjь'зненно _е='же тружда'тися, но бл~же'нно воспрiя'тiе. 
тjь'мже пребл~же'нне, моли` хр\ста` бг~а, сп~сти` ду'шы 
на'шя. %<[Два'жды.]%>

(л. рн~в w=б.)

%<Сла'ва, и= ны'нjь, бг~оро'диченъ:%>

%<Т%>ебе` велича'емъ бц\де, вопiю'ще: ты` _е=ди'на 
бл~гослове'нная, и=з\ъ тебе' бо неизрече'ннw роди'ся 
хр\сто'съ бг~ъ на'шъ.

%<Степ_е'нна, а~-й а=нтiфw'нъ д~-гw гла'са.%>

%<Прокi'менъ: В%>озвесели'тся прв\дникъ w= гд\сjь, и= 
о_у=пова'етъ на него`.

%<Стi'хъ: О_у=%>слы'ши бж~е гла'съ мо'й, внегда` моли'ти 
ми ся къ тебjь`.

%<В%>ся'кое дыха'нiе:

%<_Е=v\глiе, [пи'сано въ концjь` кни'ги сея`.]%>

%<По н~-мъ _псалмjь` стiхи'ра, гла'съ и~.%>

%<Ч%>еловjь'че бж~iй, %<и='м\ркъ,%> чу'дный, ты` о_у='бw 
возше'дъ на лjь'ствицу добродjь'телей, по не'йже возше'лъ 
_е=си` къ го'рнему i=ер\сли'му и= та'мw о_у=зрjь'лъ _е=си` 
жела'емаго хр\ста`: _е=го'же ра'ди пло'ть твою` и=знури'лъ 
_е=си`, и= тjь'ло ме'ртвенное на безсме'ртную жи'знь 
и=змjьни'лъ _е=си`. и= w= на'съ непреста'ннw моли'ся, 
дарова'ти душа'мъ на'шымъ ми'ръ и= ве'лiю мл\сть.

%<Канw'нъ, гла'съ д~.%>

%<Пjь'снь а~.%>

%<I=рмо'съ: М%>о'ря чермну'ю пучи'ну, невла'жными 
стопа'ми, дре'внiй пjьшеше'ствовавъ i=и~ль, кр\стоwбра'зныма 
мwv"се'овыма рука'ма, а=мали'кову си'лу въ пусты'ни 
побjьди'лъ _е='сть.

%<П%>рича'стiемъ _е='же къ бг~у прп\дбне, свjь'тъ бы'лъ 
_е=си`, и= къ нему` w\тлучи'вся, %<и='м\ркъ,%> бл~же'нне, 
жела'нiемъ кра'йнимъ, бл~ги^мъ наде'ждамъ свои^мъ _о='тче, 
и=сполне'нiе прiя'лъ _е=си`.

%<Ж%>ела'нiемъ _е='же къ бг~у распала'емь, мi'ръ 
w=ста'вилъ _е=си`, спу'тника w=брjь'тъ хр\ста`, _о='тче 
%<и='м\ркъ,%> сла'вне: съ ни'мже стезю` проше'лъ _е=си` 
сп~си'тельную ра'дуяся.

%<W=%>богати'тися ника'коже и=стоща'емыми возжелjь'въ, 
бога'тство и= сла'ву вре'менную му'дре, и= пи'щу 
мимотеку'щую, и= мiрско'е достоя'нiе доблему'дреннw 
w\три'нулъ _е=си`.

%<Бг~оро'диченъ: К%>ра'сную и= и=збра'нную и= 
всеч\стну'ю разумjь'въ тя` сн~ъ бж~iй, пренепоро'чная, сн~ъ 
тво'й бы'сть: сы'ны сотвори` бл~года'тiю бц\де, чту'щыя тя`.

(л. рн~г)

%<Пjь'снь г~.%>

%<I=рмо'съ: В%>есели'тся w= тебjь` цр~ковь твоя` 
хр\сте`, зову'щи: ты` моя` крjь'пость гд\си, и= прибjь'жище 
и= о_у=твержде'нiе.

%<О_у=%>се'рднw къ мы'сл_еннымъ совле'клся _е=си` 
дjья'нi_емъ побjьжда'я вра^жiя полки`, посо'бiемъ 
бж~е'ственнагw дх~а.

%<Р%>а'нами и= мл~твеннымъ воздержа'нiемъ, и= бi_е'нiи 
прп\дбне, стра^сти мiрскi^я _о='тче, %<и='м\ркъ,%> 
о_у=язви'лъ _е=си`.

%<О_у=%>мори` врага` бл~же'нный тво'й i=и~се, 
%<и='м\ркъ,%> о_у=мерщвле'нiя твоегw` вл\дко, живоно'снагw 
ра'достнw возжелjь'въ.

%<Бг~оро'диченъ: И=%>збавля'ющаго человjь'ки 
преслуша'нiя лю'тагw паде'нiя, всему` вино'внаго чт\сая и= 
всенепоро'чная, родила` _е=си`.

%<Сjьда'ленъ,%> %<гла'съ _е~.%>

%<Подо'бенъ: С%>обезнача'льное:

%<С%>огла'сiемъ бж~е'ственнымъ w=заря'емь, въ пути^ 
веду'щыя къ бж~е'ств_еннымъ сiя'нi_емъ ходи'лъ _е=си` 
вjь'рнw, _о='тче прп\дбне, и= врагw'въ w\тбjь'гъ прило'гwвъ, 
сы'нъ свjь'та и= дне` jа=ви'лся _е=си`, %<и='м\ркъ,%> 
бг~обл~же'нне.

%<Сла'ва, и= ны'нjь, бг~оро'диченъ:%>

%<М%>т~и бж~iя преч\стая, гра'де хр\стiа'нскiй, и=зба'ви 
лю'ди твоя^ w\т бjь'дъ прилjь'жнw зову'щыя, и= проти'вися 
врагw'мъ гw'рдымъ мы^сленнымъ, да вопiе'мъ ти`: ра'дуйся 
бл~гослове'нная.

%<Кр\стобг~оро'диченъ: К%>р\сто'мъ сн~а твоегw` 
бг~обл~года'тная, i='дwльская пре'лесть вся` о_у=праздни'ся, 
и= де'мwнская крjь'пость попра'ся: сегw` ра'ди вjь'рнiи по 
до'лгу тя` при'снw пое'мъ и= бл~гослови'мъ, и= бц\ду 
вои'стинну и=сповjь'дающе тя` велича'емъ.

%<Пjь'снь д~.%>

%<I=рмо'съ: В%>ознесе'на тя` ви'дjьвши цр~ковь на 
кр\стjь`, сл~нце прв\дное, ста` въ чи'нjь свое'мъ, досто'йнw 
взыва'ющи: сла'ва си'лjь твое'й гд\си.

%<С%>оедини'вся стезjь` пра'вды, въ бг~оспаса'емый 
бж~е'ственный гра'дъ вше'лъ _е=си` прп\дбне. %<и='м\ркъ,%> 
сп~си'тельнымъ сiя'нiемъ w=богати'вся.

%<_Е=%>диноwбра'зный прп\дбне, %<и='м\ркъ,%> смы'слъ 
бг~оно'сный ви'дjьвъ, бж~е'ственными повjьстьми`, и= 
бж~е'ственною _о=де'ждею w=дjь'ялся _е=си`.

(л. рн~г w=б.)

%<С%>е'рдце твое` скрижа'ль w=чище'ну, ст~а'гw дх~а 
бл~года'ть w=брjь'тши _о='тче, %<и='м\ркъ,%> написа` 
соверше'нно безстра'стiе, вjь'ру и= любо'вь нелицемjь'рную.

%<Бг~оро'диченъ: С%>jьдя'й на пр\сто'лjь превознесе'ннjь 
херувi'мстjьмъ, jа='кw пр\сто'лъ тя` и=мjь'я мр~i'е 
бг~оневjь'сто, на рука'хъ твои'хъ почи`, препросла'вленный 
бг~ъ на'шъ.

%<Пjь'снь _е~.%>

%<I=рмо'съ: Т%>ы` гд\си мо'й, свjь'тъ въ мi'ръ прише'лъ 
_е=си`, свjь'тъ ст~ы'й, w=браща'яй и=з\ъ мра'чна 
невjь'дjьнiя вjь'рою воспjьва'ющыя тя`.

%<П%>ресвjь'тлую зарю`, %<и='м\ркъ,%> прiи'мъ, jа='кw 
со'лнце jа=ви'лся _е=си`, и= де'мwнскую тьму` w\тгна'лъ 
_е=си` достосла'вне.

%<Т%>вои'мъ жела'нiемъ хр\сте`, w=крили'вся всепрп\дбный 
%<и='м\ркъ,%> жела'нiе тjьле'сное, jа='коже и=згре'бiе 
мiрско'е w\ттрясе`.

%<С%>и'лою бж~е'ственною ду'шу о_у=крjьпи'въ, въ мi'ръ 
всели'лся _е=си`, w=пустjьва'я стра^сти _о='тче бг~ому'дре, 
%<и='м\ркъ.%>

%<Бг~оро'диченъ: Р%>ече'нiе преста` тлjь'нное, дв~а бо 
нетлjь'ннw роди` бг~а сло'ва, па'че _е=стества` и= сло'ва 
дв~а пребыва'етъ.

%<Пjь'снь s~.%>

%<I=рмо'съ: П%>ожру' ти со гла'сомъ хвале'нiя гд\си, 
цр~ковь вопiе'тъ ти` w\т бjьсо'вскiя кро'ве w=чи'щшися, 
ра'ди мл\сти w\т ре'бръ твои'хъ и=сте'кшею кро'вiю.

%<О_у='%>мъ тво'й ве'сь къ бг~у простира'я, 
непреста'нными поуч_е'нiи, плотскi'я любве` не пощадjь'лъ 
_е=си`, бл~ги'хъ тебjь` хода'тайству, %<и='м\ркъ,%> 
присвое'нiе.

%<Н%>и скве'рны, ни вра'ски прiя'лъ _е=си` бл~же'нне, 
посредjь` тебjь` мi'ра живу'щу, ча'стыми же па'че мольба'ми 
твои'ми w=чища'еши w\т душе'вныя скве'рны, притека'ющыя къ 
тебjь`.

%<Т%>ы` плотски'хъ мудрова'нiй вы'шше и=мjь'я по'мыслъ, 
не о_у=язви'лся _е=си` посредjь` же'нъ w=бнажа'емь: 
безстра'стiя бо _о=де'ждею, %<и='м\ркъ,%> _о=дjь'ялся 
_е=си`.

%<Бг~оро'диченъ: О_у=%>сты` и= по'мыслы и= се'рдцемъ, 
прест~а'я бц\де, тя` проповjь'дуемъ: тобо'ю бг~у 
примири'хомся, w\тринове'ннiи преступле'нiемъ пе'рвjье 
пра'_отца.

(л. рн~д)

%<Конда'къ во о_у=ста'вjь.%>

%<А='ще ли нjь'сть о_у=ста'ва, глаго'ли се'й конда'къ, 
гла'съ и~.%>

%<В%>ы'шнiя красоты` жела'я, ни^жнiя сла^сти тjьл_е'сныя 
то'щнw w=ста'вилъ _е=си`, нестяжа'нiемъ су'етнагw мi'ра, 
а='гг~льское житiе` проходя`, сконча'вся, %<и='м\ркъ,%> 
бл~же'нне: съ ни'миже хр\ста` бг~а моли` непреста'ннw w= 
всjь'хъ на'съ.

%<I='косъ: К%>а'кw возмогу` грjь'шный а='зъ, и= 
скве'рный душе'ю вку'пjь и= тjь'ломъ, и=списа'ти _е='же во 
пло'ти сы'й, равноа'гг~льное житiе` твое`, и= пресла^вная 
чудеса`; а='ще о_у='бw мно'зи прему'дрiи не дости'гнутъ 
и=сповjь'дати мно'гагw твоегw` терпjь'нiя и= смире'нiя, и= 
те'плыя ко хр\сту` любве`, но _о=ба'че надjь'яся на твое` 
безsло'бiе, _w бл~же'нне, си'це вопiю' ти: ра'дуйся, 
пресвjь'тлая sвjьздо`, w\т восто'ка добродjь'телей 
возсiя'вшая и= вселе'нную чудесы` w=зари'вшая. ра'дуйся, 
возненави'дjьвый роди'тельскую любо'вь, хр\ста' же 
_е=ди'наго, над\ъ всjь'ми су'щаго бг~а, всjь'мъ се'рдцемъ 
возлюби'вый, и= тому` невозвра'тнымъ жела'нiемъ 
послjь'довалъ _е=си`. ра'дуйся, jа='кw бу'йственное и= 
ю=ро'дственное по а=п\слу жи'тельство и=збра'вый. ра'дуйся, 
премjьни'вый тлjь^нная и= нестоя^щая, наде'ждею бу'дущихъ 
бл~ги'хъ. ра'дуйся, и='же дре'внему i='wву о_у=подо'бивыйся 
терпjь'нiемъ. ра'дуйся, стр\стоте'рпче хр\сто'въ 
непобjьди'мый, но при'снw побjьжда'яй дiа'вола твои'мъ 
смире'нiемъ. ра'дуйся, и='же jа='кw дре'внiй _о='нъ ла'зарь 
ни'щiй, ны'нjь почива'еши въ ло'нjь а=враа'мли. ра'дуйся, 
и='же по w\тше'ствiи w\т мi'ра сегw`, су'щымъ въ бjьда'хъ и= 
и=скуше'нiихъ гото'въ w=брjьта'ешися предста'тель и= 
засту'пникъ. ра'дуйся, вездjь` призыва'ющихъ тя` бы'стрw 
предваря'еши. ра'дуйся бг~ому'дре, %<и='м\ркъ.%>

%<Пjь'снь з~.%>

%<I=рмо'съ: В%>ъ пещи` а=враа'мстiи _о='троцы 
персi'дстjьй, любо'вiю бл~гоче'стiя па'че, не'жели 
пла'менемъ w=паля'еми, взыва'ху: бл~гослове'нъ _е=си` въ 
хра'мjь сла'вы твоея`, гд\си.

%<С%>одержи'мь хр\стоподо'бною, _о='тче, %<и='м\ркъ,%> 
бж~е'ственною любо'вiю други'хъ сп~сти`, ра'достнw ве'сь 
са'мъ вопiя` и=зда'лся _е=си`: бл~гослове'нъ _е=си` въ 
хра'мjь сла'вы твоея` гд\си.

(л. рн~д w=б.)

%<С%>ъ нб~се` тебjь` пода'нную _о='тче %<и='м\ркъ,%> 
прiе'мъ пи'щу, се'ю препита'лъ _е=си` бл~гопоко'рнw 
прiе'млющыя твоя^ повелjь^нiя, и= до'лу влеку'щiй грjь'хъ 
w=ставля'ющыя, бл~же'нне.

%<П%>ослjь'довавъ _о=те'ч_ескимъ преда'нi_емъ _о='тче, 
%<и='м\ркъ,%> му'дре, па'губы _о=рiге'новы бjь'гати 
sлочести'выя, заповjь'далъ _е=си` зову'щымъ: бл~гослове'нъ 
_е=си` въ хра'мjь сла'вы твоея` гд\си.

%<Бг~оро'диченъ: В%>ы'шнягw w=сщ~е'нное бж~е'ственное 
селе'нiе. ра'дуйся: тобо'ю бо даде'ся ра'дость, бц\де 
зову'щымъ: бл~гослове'на ты` въ жена'хъ _е=си` 
всенепоро'чная вл\дчце.

%<Пjь'снь и~.%>

%<I=рмо'съ: Р%>у'цjь распросте'ръ данiи'лъ, львw'въ 
зiя^нiя въ ро'вjь затче`: _о='гненную же си'лу о_у=гаси'ша, 
добродjь'телiю препоя'савшеся, бл~гоче'стiя рачи'т_ели 
_о='троцы, взыва'юще: бл~гослови'те вся^ дjьла` гд\сня 
гд\са.

%<В%>сесвjь'тлая ты` бы'лъ _е=си` sвjьзда`, су'щыя въ 
ти'нjь страсте'й приводя` къ животу`: твори'ши бо ж_ены` 
нечи^стыя цjьлому'дреннw жи'ти, и= w\тго'ниши лю^тыя 
неду'ги, вопiя`: бл~гослови'те вся^ дjьла` гд\сня гд\са.

%<С%>ы'й цjь'лъ о_у=мо'мъ въ скро'вjь му'дрыхъ чуде'съ 
прп\дбне, мнw'гiя о_у=лови'лъ _е=си` ю=ро'дствовати гд\са 
ра'ди, вjь'дый наруга'емь бы'ти, вопiя` чистjь'йшею душе'ю 
и='м\ркъ: бл~гослови'те вся^ дjьла` гд\сня гд\са.

%<С%>оверше'нъ _е=ди'нъ гд\сь, и='же свои'хъ сла'вяй по 
достоя'нiю, и=зноси'ма тя` и= гро'бу посыла'ема бл~же'нне, 
а='гг~льскими свjьтлослове'ньми почита'етъ зову'щаго: 
бл~гослови'те вся^ дjьла` гд\сня гд\са.

%<Бг~оро'диченъ: И=%>збавля'яй на'съ возсiя` и=з\ъ тебе` 
гд\сь, дв~о ч\стая, _е=го'же моли` вл\дчце, просвjьти'ти 
пою'щыя тя`, и= w=бстоя'нiя на'съ и=зба'вити вопiю'щихъ: 
бл~гослови'те вся^ дjьла` гд\сня гд\са.

%<Пjь'снь f~.%>

%<I=рмо'съ: К%>а'мень нерукосjь'чный, w\т несjько'мыя 
горы`, тебе` дв~о, краеуго'льный w\тсjьче'ся, хр\сто'съ, 
совокупи'вый разстоя^щаяся _е=ст_ества`. тjь'мъ веселя'щеся, 
тя` бц\де велича'емъ.

(л. рн~_е)

%<В%>сjь'мъ се'рдцемъ %<и='м\ркъ,%> тр\оцjь о_у=се'рднw 
предложи'вся, и= w\т нея` лучи` бл~годjь'тельнw прiе'мъ, 
свjьтови'денъ бы'лъ _е=си`, и= со а='гг~лы лику'еши.

%<Ж%>ела'нiемъ бж~е'ственнымъ прiедини'вся, и= 
воздержа'нiемъ просвjьща'емь, бу'дущихъ бла'гъ въ прича'стiи 
о_у=же` бы'въ, %<и='м\ркъ,%> бг~обл~же'нне, и= въ 
наслажде'нiи.

%<Т%>вои'ми болjь'зньми и= по'ты прiя'лъ _е=си` 
весе'лiе, ника'коже конца` и=му'щее: въ не'мже пита'яйся 
%<и='м\ркъ,%> пребл~же'нне, и= на'съ непреста'ннw помина'й.

%<Бг~оро'диченъ: С%>п~си' мя ро'ждшая всjь'хъ 
и=зба'вителя и= бл~годjь'теля, разори` души` моея` 
_о='блаки, свjь'та _о='блаче ст~а'я вл\дчце, и= си'льна 
содjь'лай на стра^сти борю'щыя мя`.

%<Свjьти'ленъ.%>

%<О_у=%>дали'вся бjь'гая мiрски'хъ сожи'тельства, 
хр\сту` над\ъ всjь'ми бг~у на'шему непоро'чнымъ житiе'мъ 
бл~гоугоди'лъ _е=си`: _е=го'же ны'нjь моли` w= на'съ 
рабjь'хъ твои'хъ, вjь'рою пра'зднующихъ всеч\стну'ю па'мять 
твою`, бг~ому'дре, %<и='м\ркъ.%>

%<Бг~оро'диченъ: М%>у'дрость v=поста'сную и= сло'во 
пресу'щное, и= врача` всjь'хъ поро'ждшая дв~о, стру'пы и= 
jа='звы души` моея` и=сцjьли` лю^тыя и= многовре'м_енныя: и= 
страстна^я о_у=толи` се'рдца моегw` помышл_е'нiя.

%<На хвали'техъ стiхи^ры, гла'съ д~.%>

%<Подо'бенъ: Д%>а'лъ _е=си` зна'менiе:

%<Д%>а'лъ _е=си` при'тчу * терпjь'нiя и= му'жества, * 
пребл~гi'й гд\си, * пра'веднаго, %<и='м\ркъ,%> и= 
многочуде'снаго, * добродjь'тельми и= словесы` * и= дjь^лы 
сiя'юща, * цjьлому'дрiемъ о_у=краша'ема и= кро'тостiю. * 
тjь'мъ твое` неизрече'нное строе'нiе сла'вимъ, * i=и~се 
всеси'льне, и= сп~се ду'шъ на'шихъ. %<[Два'жды.]%>

%<П%>ра'веденъ и= неsло'бивъ, * и='стиненъ же и= 
непоро'ченъ и= вjь'ренъ, * о_у=клоня'яся w\т вся'кiя sло'бныя 
ве'щи, * показа'лся _е=си` %<и='м\ркъ,%> бл~же'нне, * 
просвjьще'нъ добродjь'тельми, * и= бл~гоче'стiемъ сiя'я. * 
тjь'мъ тя` о_у=бл~жа'емъ, * и= ст~о'е твое` и= честно'е 
дне'сь пра'зднуемъ о_у=спе'нiе, * ра'дующеся, бг~ому'дре.

(л. рн~_е w=б.)

%<Ц%>jьлому'дрiемъ и= бл~говjь'рiемъ, * jа='кw 
багряни'цею многоцjь'нною w=дjь'явся %<и='м\ркъ,%> * пра'вдою 
же и= кро'тостiю, * jа='кw бж~е'ственнымъ вjьнце'мъ 
о_у=вя'злся _е=си`, * со стра'ждущими хр\ста` ра'ди, * 
цр\ствовати возжелjь'лъ _е=си`. * и= ны'нjь цр~ю` си'лъ 
предстои'ши, * i=и~су всемл\стивому, * и= сп~су ду'шъ на'шихъ.

%<Сла'ва, гла'съ и~:%>

%<Д%>обродjь'телей твои'хъ бг~ому'дре, %<и='м\ркъ,%> 
и=справл_е'нiя о_у=ясни'ша вjь'рныхъ сердца`: кто' бо слы'ша 
безмjь'рное твое` смире'нiе и= терпjь'нiе, не о_у=диви'тся; 
_е='же ко всjь^мъ кро'тость и= безsло'бiе, къ скорбя'щымъ 
ми'лованiе, и= су'щымъ въ бjь'дахъ ско'рое поможе'нiе, 
пла'вающымъ немяте'жное приста'нище, и= путеше'ствующымъ 
бл~го'е поспjьше'нiе, вся^ бг~олjь'пнw предвари` 
досточу'дне. и= ны'нjь неувяда'емымъ вjьнце'мъ вjьнча'лся 
_е=си` w\т руки` вседержи'теля бг~а: _е=го'же моли` 
сп~сти'ся душа'мъ на'шымъ.

%<И= ны'нjь, бг~оро'диченъ:%>

%<В%>л\дчце, прiими` мл~твы рабw'въ твои'хъ, и= и=зба'ви 
на'съ w\т вся'кiя ну'жды и= печа'ли.

%<И=ли` кр\стобг~оро'диченъ.%>

%<На лiтургi'и слу'жба прп\дбническая.%>
