<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 303)



Фiлоfе'й преподо'бный _о=те'цъ на'шъ, бы'вый и=гу'менъ 
слове'сныя па'ствы и='нокwвъ, jа='же въ сiна'и, и= сегw` 
ра'ди сiнаи'тъ нарица'емый, въ ко'и процвjьте` времена`, и= 
сконча'ся, безвjь'стнw. Настоя'щую же сiю` кни'гу, на 
четы'редесять гла'въ раздjьле'нную, jа='кw преизря'днjь 
и='мъ сочине'нную, и= мно'жайшiя, ю='же немо'щнw и=зрещи`, 
дх~о'вныя прему'дрости и= душе'вныя по'льзы и=спо'лненную, 
къ ли'ку про'чихъ гла'въ w= трезвjь'нiи присоедини'ти не 
бjь` о_у=го'днw пра'веднику. Мно'гагw же и= тре'буетъ. 
Пра'виломъ бо _о='ную и=звjь'стнымъ трезвjь'нiя, и= 
хране'нiя о_у=ма`, и= чистоты` серде'чныя нарещи` мо'щнw 
непогрjьши'тельнw въ и='стинjь. 

(с. 304)



Преподо'бнагw _о=тца` на'шегw 

ФIЛОFЕ'А СIНА'ЙСКАГW,

глави^зны w= трезвjь'нiи, м~. 

а~. _Е='сть въ на'съ мы'сленная бра'нь, чу'вственныя 
лютjь'йшая: и= подоба'етъ дjь'лателю благоче'стiя тещи`, и= 
къ намjь'ренiю слjь'довати о_у='мнjь, _е='же соверше'ннjь 
па'мять бж~iю въ се'рдцjь jа='коже би'серъ, и=ли` ка'мень 
че'стенъ стяжа'ти: и= подоба'етъ вся^ w=ста'вити, и= тjь'ло, 
и= са'мую настоя'щую жи'знь презира'ти, да бг~а _е=ди'наго 
въ се'рдцjь и=мjь'емъ. Довлjь'етъ бо: рече` бж~е'ственный 
златоу'стъ, бг~овидjь'нiе о_у='мное погуби'ти лука^выя 
супоста'ты. (Въ маргарi'тjь ли'стъ ф~д). 

в~. Все'ю о_у=`бо си'лою до'лжни су'ть мы'сленнjь 
подвиза'ющiися духw'вная дjь^ланiя и=з\ъ бж~е'ственныхъ 
писа'нiй и=збира'ти, и= ко о_у=му`, jа='коже цjьльбонw'сныя 
пла'стыри прилага'ти: и= w\т о_у='тра, глаго'летъ, съ 
_о=па'сною па'мятiю бж~iею, и= непреста'нною въ души` i=и~са 
хр\ста` моли'твою, му'жественнw и= стро'гw стоя'ти во 
вратjь'хъ се'рдца, и= о_у=бива'ти мы'сленною стра'жею вся^ 
грjь^шныя земли`, и= восто'ргомъ и= протяже'нiемъ вjь'рныя 
па'мяти бж~iя посjьца'ти главы^ си'льныхъ w= гд\сjь, и= 
нача^ла ра'тныхъ по'мыслwвъ. Поне'же вjь'мы и= въ 
мы'сленныхъ по'двизjьхъ бж~е'ственное нjь'кое дjь'ланiе и= 
чи'нъ. И= си'це подоба'етъ ну'дящымся твори'ти, до'ндеже 
наста'нетъ снjьде'нiя вре'мя: по'томъ же благодари'вшымъ 
гд\сви, _е=ди'нагw ра'ди человjьколю'бiя сугу'бw 
насыща'ющему на'съ (с. 305) пи'щею, и= духо'внjь и= 
тjьле'снjь, па'мятiю сме'рти и= поуче'нiемъ подоба'етъ 
и=знуря'ти себе`, и= въ наступа'ющiй де'нь па'ки 
о_у='треннягw дjь'ла крjь'пкw держа'тися. _Е=два' бо си'це 
на вся'къ де'нь творя'ще, и=збjь'гнути возмо'жемъ w= гд\сjь 
мре'жей мы'сленнагw врага`, jа=`же о_у=коснjьва'я въ на'съ 
ражда'ютъ три` сiя^: вjь'ру, наде'жду и= любо'вь. И= вjь'ра 
вои'стинну о_у=строя'етъ на'съ боя'тися бг~а: наде'жда же, 
преходя` ра'бскiй стра'хъ, съ любо'вiю бж~iею соединя'етъ 
человjь'ка, зане` о_у=пова'нiе не посрами'тъ: поне'же 
ражда'ти вjь'сть сугу'бую любо'вь, _е='юже зако'нъ и= 
проро'цы ви'сятъ. Любы' же николи'же w\тпа'даетъ съ тjь'мъ, 
_е=го'же вино'ю быва'етъ и= въ се'мъ вjь'цjь прича'стнику 
своему`, и=сполня'ющему бж~е'ств_енныя законополож_е'нiя, и= 
въ бу'дущемъ. 

г~. Рjь'дко же _е='сть sjьлw` w=брjьсти` о_у=мо'мъ 
безмо'лвствующыя. И= _о='нjьхъ то'чiю _е='сть сiе`, и=`же 
бж~е'ственную благода'ть, и= о_у=тjьше'нiе се'ю ве'щiю 
прибли'жити къ себjь` о_у=хищря'ются. А='ще о_у='бw 
любому'дрiе w= хр\стjь`, во блюде'нiи о_у=ма` и= трезвjь'нiи 
о_у='мное _о='ное дjь'ланiе проходи'ти хо'щемъ, 
воздержа'нiемъ мно'гихъ jа='стiй о_у=же` пу'ть се'й 
на'чнемъ, мjь'рою jа='стiя и= питiя` по си'лjь прiе'млюще. 
Глаго'лется бо трезвjь'нiе пра'веднw, пу'ть въ ца'рствiе 
веду'щiй, и= въ су'щее вну'трь на'съ и= въ бу'дущее. 
О_у='мное же дjь'ланiе jа='кw содjь'ловающее и= 
о_у=бjьля'ющее нра'вы о_у=ма`, и= w\т стра'стнагw въ 
безстра'стное прелага'ющее, _о=ко'нцу свjь'тлому 
О_у=подобля'ется, и='мже бг~ъ прини'кши jа=вля'ется о_у=му`. 

д~. А= и=дjь'же смире'нiе и= па'мять бж~iя, и=з\ъ 
трезвjь'нiя и= внима'нiя состоя'щая, и= ча'стая моли'тва 
проти'ву врагw'въ воздвиза'емая, та'мw _е='сть мjь'сто 
бж~iе, и=ли` серде'чное не'бо, въ не'мже бjьсо'вскiй по'лкъ 
страши'тся пребыва'ти, w=бита'ющагw ра'ди въ _о='номъ 
мjь'стjь бг~а. 

_е~. Ничто'же многосло'вiя _е='сть смути'тельнjье, и= 
я=зы'ка невозде'ржнагw sлjь'е, и= ничто'же па'че мо'жетъ 
состоя'нiе души` потреби'ти. Jа=`же бо на вся'къ де'нь 
назида'емъ, _о=но` разруша'етъ, и= jа=`же трудо'мъ 
собира'емъ, я=зыкобо'лiемъ душа` расточа'етъ. Что' бо 
_о='нагw го'рше: неудержи'мо sло`. Подоба'етъ о_у=`бо 
_о='ному ча'сть (с. 306) предjь'лъ положи'ти, и= ну'жду 
наложи'ти и= подави'ти _о='ной, и= да си'це реку`, _е='же на 
потре'бу то'чiю служи'ти. И= кто` и=зрещи` мо'жетъ всю` w\т 
я=зы'ка быва'ющую душе'вную тщету`;

s~. Пе'рвая две'рь, вводя'щая въ мы'сленный i=ерусали'мъ, во 
внима'нiе о_у=ма`, _е='сть молча'нiе о_у='стъ въ ра'зумjь, 
а='ще и= не безмо'лвствуетъ _е=ще` о_у='мъ. Втора'я же, w\т 
бра'шенъ и= пи'тiй воздержа'нiе о_у=мjь'ренное. Тре'тiя, 
о_у='мъ и= тjь'ло w=чища'ющая, сме'рти непреста'нная па'мять 
и= поуче'нiе. Сея` а='зъ красоту` _е=ди'ною о_у=зрjь'въ, и= 
ду'хомъ, а= не _о='комъ о_у=я'звленъ и= о_у=слажде'нъ бы'въ, 
супру'гу мнjь` въ се'мъ житiи` восхотjь'хъ стяжа'ти, 
рачи'тель бы'въ благолjь'пiя тоя` и= че'стности. Ка'кw 
_е='сть _о=на` смире'нна, радостопеча'льна, 
разсмотри'тельна, пристра'шна бу'дущагw пра'веднагw 
и=стяза'нiя, боя'щася w\тлага'тельства житiя`: и= w\т 
чу'вственныхъ _о=че'съ во'ду живо'тну цjьли'тельну w=бы'че 
и=сточа'ти, w\т мы'сленныхъ же _о=че'съ и=сто'чникъ 
и=спуска'ющiй премудрjь'йшыя мы^сли, и='же течя` и= скача` 
весели'тъ смы'слъ. Сiю`, jа='коже рjь'хъ, дще'рь а=да'мову, 
па'мять, глаго'лю, сме'рти, жажда'хъ при'снw сожи'тельницею 
и=мjь'ти, и= съ не'ю спа'ти, и= съ не'ю бесjь'довати, и= 
что` и='мать бы'ти по w\тложе'нiи сегw` тjьлесе`, 
соистя'зовати: но не позволя'ло мно'гащи скве'рное 
забве'нiе, w=мраче'нная дiа'воля дще'рь. 

з~. _Е='сть бра'нь, вта'йнjь w\т духw'въ лука'вствiя чрез\ъ 
по'мыслы съ душе'ю сража'ющаяся. Неви'димjьй бо _е='й су'щей 
и= sложела'т_ельныя си^лы _о='ныя, подо'бнjь _е=я` 
существу`, неви'димою бра'нiю къ не'й прихо'дятъ. И= мо'щно 
ви'дjьти между` _о='ными и= се'ю, и= _о=ру^жiя, и= 
w=полче'нiе и= л_е'стныя прельщ_е'нiя, и= бра'нь стра'шну, 
и= сраже'нiе ра'тническо, и= побjь^ды и= побjьжд_е'нiя w\т 
_о=бою` страну^. _Е=ди'нjьмъ же не доста'точествуетъ сiя` 
мы'сленная бра'нь: _е='йже поуча'емъ, пред\ъ чу'вственною 
бра'нiю, вре'менемъ пред\ъуставле'нiя ра'ти. Чу'вственная бо 
бра'нь навы'че и= вре'мя себjь`, и= чи'нъ w=предjьля'ти: 
_о='ная же безвjь'стнw предлага'етъ, внеза'пу w\т са'мыя 
среды` се'рдца подсjьда'я, ду'шу о_у=мерщвля'етъ грjьхо'мъ. 
Чесогw` ра'ди, и= почто` по'двигъ се'й и= бра'нь 
составля'ется на ны`; Да (с. 307) не бу'детъ и=сполня'ема 
на'ми во'ля бж~iя, w= не'йже мо'лимся глаго'люще: да бу'детъ 
въ на'съ во'ля твоя`.{Луки` гл. а~_i, ст. в~.} Во'ля же сiя` 
су'ть за'пwвjьди бж~iя. И= а='ще кто` w= гд\сjь о_у='мъ 
сво'й вельми` тре'звеннjь поста'вивъ w\т пре'лести бjьсw'въ, 
вхо'ды и='хъ и= приплет_е'нiя, w\т мечта'нiй составля'_емыя, 
тща'тельнjь о_у=сма'тривати бу'детъ, w=бря'щетъ и=`хъ 
и=ску'сомъ. Тjь'мже и= гд\сь, проти'ву скве'рныхъ бjьсw'въ 
намjь'ренiе протяза'я, jа='кw бг~ъ, помышл_е'нiя и='хъ 
предви'дя, сопроти'ву и='хъ намjь'ренiя за'пwвjьди своя^, съ 
преще'нiемъ преступа'ющымъ, положи`. 

и~. _Е=гда` въ навыкнове'нiи нjь'коемъ быва'емъ, 
воздержа'нiя глаго'лю, и= о_у=дале'нiя w\т jа=вля'ющихся 
sw'лъ, пятьми` чу'вствы производи'мыхъ, по'слjь сегw` 
возмо'жемъ и= се'рдце блюсти` со i=и~сомъ, и= w\т негw` 
се'рдцемъ просвjьща'тися, и= со жела'нiемъ нjь'кiимъ 
те'плымъ благосты^ни _е=гw` о_у=мо'мъ вкуша'ти. Поне'же не 
и=но'гw ра'ди чесогw` w=чища'ти се'рдце зако'нъ прiя'хомъ, 
но jа='кw да _о='блакомъ лука'вствiй, и=зше'дшимъ w\т 
возду'ха серде'чнагw, и= расточи'вшимся ча'стымъ 
внима'нiемъ, jа='кw во ве'дренный де'нь чи'стjь ви'дjьти 
возмо'жемъ со'лнце пра'вды, i=и~са, и= w\т ча'сти 
просвjьти'тися во о_у=мjь` словесы^ вели'чествiя _е=гw`. 
Поне'же не всjь^мъ jа=вля'тися w=быко'ша, но то'чiю 
w=чища'ющымъ смы'слъ. 

f~. Си'це себе` на вся'къ де'нь подоба'етъ соверша'ти, 
jа=ковы'мъ подоба'етъ jа=ви'тися пред\ъ бг~омъ. Глаго'летъ 
бо проро'къ w=сi'а: Ми'лость и= су'дъ храни`, и= 
приближа'йся къ бг~у твоему` вы'ну.{W=сi'и гл. в~_i, ст. 
s~.} И= па'ки малахi'а w\т лица` бж~iя глаго'летъ: сн~ъ 
сла'витъ _о=ц~а`, и= ра'бъ господи'на своегw` о_у=бои'тся: 
и= а='ще _о=ц~ъ _е='смь а='зъ, то` гдjь` сла'ва моя`; и= 
а='ще гд\сь _е='смь а='зъ, то` гдjь` _е='сть стра'хъ мо'й; 
глаго'летъ гд\сь вседержи'тель.{Малах. гл. а~, ст. s~.} И= 
а=п\слъ: W=чи'стимъ себе`, глаго'летъ, w\т вся'кiя скве'рны 
пло'ти и= ду'ха.{в~ Кор. гл. з~, ст. а~.} И= прему'дрость 
па'ки: Вся'цjьмъ хране'нiемъ блюди` твое` се'рдце: w\т си'хъ 
бо и=схо'дъ живота`.{Прит. гл. д~, ст. к~г.} И= гд\сь i=и~съ 
хр\сто'съ глаго'летъ: w=чи'сти вну'треннее сткля'ницы, да 
бу'детъ и= внjь'шнее чи'сто.{Матf. гл. к~г, ст. к~s.} 

(с. 308)

_i~. Безвре'м_енныя бесjь^ды _о=вогда` не'нависть въ 
слу'шателехъ къ на'мъ ражда'ютъ, _о=вогда' же о_у=кори^зны 
и= посмjья^нiя въ зазира'ющихъ безу'мiе глаго'лwвъ: и=ны^я 
же w=скверне'нiе со'вjьсти, и=ны^я w=сужде'нiе w\т бг~а, и= 
печа'ль дх~а ст~а'гw. _Е='же и= _е='сть о_у=жа'снjьйшее 
всегw` и=но'гw. 

а~_i. W=чища'яй се'рдце свое`, и= и=з\ъ ко'рене и=сторга'яй 
w= гд\сjь грjь'хъ, и= трудя'йся ра'зума ра'ди 
бж~е'ственнjьйша, и= о_у=мо'мъ ви'дяй мнw'гимъ неви^димая, 
не до'лженъ _е='сть сегw` ра'ди на нjь'коего взима'тися. 
Ничто'же бо чистjь'йше _е='сть въ созда'нiяхъ безпло'тнагw, 
ничто'же а='гг~ла разу'мнjьйше. Но возне'сшiйся дiа'волъ 
jа='кw мо'лнiя съ небесе` низве'рженъ бы'сть, си'це 
высокому'дрiе _е=гw` въ нечистоту` пред\ъ бг~омъ вмjьне'но 
бы'сть. Jа=вле'ни же су'ть зла'то и=скопава'ющiи. 

в~_i. Глаго'летъ а=п\слъ: подвиза'яйся, w\т всjь'хъ 
воздержи'тся:{а~ Кор. гл. f~, ст. к~_е.} jа='кw нjь'сть 
мо'щно съ насыще'нiемъ бра'шенъ,{а~ Тiм. гл. д~, ст. г~.} 
проти'ву нача^лъ и= власте'й неви'димыхъ, и= 
sложела'тельныхъ лука'выхъ си'лъ, w=полча'тися пло'тiю се'ю 
sлострада'тельною свя^заннымъ, и= при'снw похотству'ющею на 
ду'хъ. Не бо` _е='сть ца'рствiе бж~iе бра'шно и= 
питiе`.{Ри'м. гл. д~_i, ст. з~_i.} Мудрова'нiе плотско'е, 
вражда` _е='сть на бг~а: зако'ну бо бж~iю не покаря'ется, 
ниже` во мо'жетъ,{Ри'м. гл. и~, ст. з~.} глаго'летъ. 
Jа='вjь, jа='кw сегw` ра'ди не мо'жетъ, поне'же зе'млено 
су'ще, со же'лчiю, и= кро'вiю мокро'тою смjь'шенно, и= 
при'снw до'лу стремя'щееся, при'снw пристра'ствуетъ къ 
з_емны'мъ, и= о_у=слажда'ется погиба'ющими сла'достьми 
настоя'щагw вjь'ка. Мудрова'нiе бо плотско'е, сме'рть 
_е='сть: су'щiи же во пло'ти, бг~у о_у=годи'ти не 
мо'гутъ.{Ри'м. гл. и~, ст. s~, и~.}

г~_i. Мно'гое же смире'нiе на'мъ потре'бно прилежа'щымъ къ 
хране'нiю о_у=ма` w= гд\сjь, пе'рвjье пред\ъ бг~омъ и= 
людьми`. Многоwбра'знjь же всегда` до'лжни _е=смы` 
сокруша'ти се'рдце, всему` смиря'ющему w=буча'ющеся. 
Сокруша'ти же и= смиря'ти вjь'сть се'рдце па'мять дре'внягw 
на'шегw въ мi'рjь житiя`, а='ще соверше'ннjь мы` па'мятуемъ, 
и= па'мять согрjьше'нiй всjь'хъ w\т младе'нчества, по (с. 
309) ви'ду о_у=мо'мъ разсма'триваемыхъ, кромjь` плотски'хъ, 
си'хъ бо воспомина'нiе вре'дно _е='сть: и= смиря'ти вjь'сть, 
и= сле'зы ражда'ти, и= ко благодаре'нiю бж~iю всесерде'чнjь 
на'съ подвиза'ти, jа='коже и= всегда'шняя и= jа='вственная 
па'мять сме'рти. Сiя' бо и= пла'чь ражда'етъ со сла'достiю 
нjь'коею и= ра'достiю, и= трезвjь'нiе о_у=ма`. Крjь'пцjь же 
смиря'етъ мудрова'нiе превознесе'ннw взира'ти на зе'млю, и= 
па'мять страсте'й гд\са на'шегw i=и~са хр\ста`, по ви'ду и= 
си^мъ па'мятiю собира'_емымъ и= воспомина'_емымъ. Сле'зы же 
и= сiя^ подаю'тъ. И= све'рхъ сегw` смиря'ютъ ду'шу и= 
мнw'гая благодjья^нiя бж~iя, jа=`же къ на'мъ, по ви'ду 
и=счисля'_емыя и= разсма'трива_емыя, поне'же къ гw'рдымъ 
бjьсw'мъ бра'нь и='мамы. 

д~_i. Не w\трица'йся ты` по самолю'бiю сицевы'хъ 
спаси'тельныхъ врачева'нiй души`. Зане` нjь'си про'чее 
хр\сто'въ о_у=чени'къ, и= ниже` па'vловъ подража'тель, и='же 
нjь'смь дово'ленъ, глаго'летъ, нарещи'ся а=п\слъ.{а~ Кор. 
гл. _е~_i, ст. f~.} И= па'ки: су'щаго пе'рвjье ху'льника и= 
гони'теля и= досади'теля, зри'ши ли, гордели'ве, ст~а'го, 
jа='кw не забыва'ше пе'рвjьйшее житiе`. и= вси' же ст~i'и 
w\т нача'ла созда'нiя мi'ра да'же до ны'нjь, въ сiю` 
w=блача'хуся послjь'днjьйшую бж~iю _о=де'жду. Зане` и= са'мъ 
гд\сь на'шъ i=и~съ хр\сто'съ бг~ъ сы'й непостижи'мъ и= 
недовjь'домъ, и= неизглаго'ланъ, хотя` показа'ти пу'ть 
вjь'чныя жи'зни и= ст~ости во смире'нiе w=блече'нъ бjь` во 
все` свое` житiе` во пло'ти. Си'це о_у='бw ст~о'е смире'нiе 
бж~е'ственною добродjь'телiю пра'веднw досто'итъ 
нарица'тися, и= вл\дчнею за'повjьдiю и= о_у='тварiю: и= 
а='гг~ли, и= всjь` свjь^тлыя и= бж~е'ств_енныя _о='ныя си^лы 
се'й добродjь'тели и=зуча'ются, и= храня'тъ вjь'дяще, 
каковы'мъ паде'нiемъ паде` разгордjь'выйся сатана`, и= во 
w='бразъ тогw`, jа='кw страши'тися подоба'етъ паде'нiя 
а='гг~лwмъ и= человjь'кwмъ, лежи'тъ лука'вый въ бе'зднjь, 
вся'кiя и=ны'я тва'ри безче'стнjьйшимъ пред\ъ бг~омъ, своея` 
ра'ди горды'ни показа'вся. Вjь'мы же, кi'имъ паде'нiемъ и= 
а=да'мъ w\т горды'ни паде`. Толи'ки о_у='бw и=му'ще w='бразы 
высокотво'рныя добродjь'тели, вся'чески при'снw да 
смиря'емся, _е=ли'кw мо'щнw, (с. 310) сi'и о_у=потребля'юще. 
Смири'мся душе'ю и= тjь'ломъ, и= мудрова'нiемъ, и= 
хотjь'нiемъ, и= глаго'лы, и= помышле'ньми и= w='бразомъ, и= 
внjьу'ду и= внутрьу'ду, _е='же наипа'че и=ска'ти подоба'етъ, 
да су'щаго по на'съ i=и~са хр\ста` сн~а бж~iя и= бг~а, 
проти'ву на'съ и=мjь'ти не бу'демъ. Гд\сь бо гw'рдымъ 
проти'вится, смир_е'ннымъ же дае'тъ благода'ть.{Прит. гл. 
г~, ст. л~д.} И=: Нечи'стъ пред\ъ гд\семъ вся'къ 
высокосе'рдъ.{Прит. гл. s~_i, ст. _е~.} И=: смиря'яй себе`, 
вознесе'тся.{Луки` гл. и~_i, ст. д~_i.} И=: научи'теся w\т 
мене`, jа='кw кро'токъ _е='смь и= смире'нъ се'рдцемъ.{Матf. 
гл. а~_i, ст. к~f.} Тjь'мже внима'ти подоба'етъ. 

_е~_i. Зри'те, глаго'летъ сп~си'тель, да не w=тягча'ютъ 
сердца` ва^ша,{Луки` гл. к~а, ст. л~д.} и= прw'чая. 
Подвиза'яйся же, w\т всjь'хъ воздержи'тся.{а~ Кор. гл. f~, 
ст. к~_е.} Вся^ о_у='бw сiя^ къ на'мъ w\т бж~е'ственнагw 
писа'нiя реч_е'нная вjь'дяще, возде'ржнjь житiе` да 
проведе'мъ. Пре'жде всjь'хъ w\т мно'гихъ бра'шенъ 
w\твраща'тися чи'номъ и= _о=бы'чаемъ добродjь'тельнымъ 
тjь'ло w=бучи'мъ, мjь'рою пи'щу _о='ному подаю'ще. Си'це бо 
взыгра^нiя и= са^мыя по'хwтныя ча^сти о_у=до'бнjье 
о_у=толя'ются и= покаря'ются влады'цjь, си'рjьчь слове'сной 
ча'сти, и= а='ще подоба'етъ рещи` вjьроя'тнw и= и='стиннw, 
и= движ_е'нiя jа='рости. Но и= про'чихъ согрjьше'нiй 
о_у=до'бь да о_у=даля'емся. Зане` и= сiе` добродjь'тель 
су'дится бы'ти, и=ску'съ добродjь'тели прiи'мшымъ, _е='же 
соверше'ннw возде'рживатися, си'рjьчь w\т вся'кагw ви'да 
лука'ва о_у=даля'тися. Вина' бо чистоты` предвари'тельнjь 
_е='сть бг~ъ, и='же всjь'хъ до'брыхъ вина` и= пода'тель: 
пото'мже и= w\т бра'шенъ мно'гихъ ра'вное на вся'къ де'нь и= 
о_у=мjь'ренное воздержа'нiе. 

s~_i. Jа='коже сатана` сопротивля'ется бг~ови, во _е='же не 
бы'ти во'ли бж~iей: jа=`же су'ть за'пwвjьди и='миже 
покуша'ется воспрети'ти ю=` на'ми, ра'туетъ на бг~а: си'це 
па'ки на'ми хо'щетъ бг~ъ соверша'тися всест~о'й _е=гw` 
во'ли, jа=`же су'ть, jа='коже реко'хъ, бж~е'ств_енныя и= 
животвw'рныя за'пwвjьди, низлага'я на'ми, и= свое'ю по'мощiю 
па'губное намjь'ренiе лука'вагw. Вра'жiе бо несмы'сленное 
хотjь'нiе, _е='же мни'тся бг~у сопротивля'тися, и='миже 
наруша'етъ _о='нъ за'пwвjьди (с. 311) _е=гw`, са'мъ 
напроти'въ бг~ъ человjь'ческою не'мощiю низвраща'етъ: и= 
зри`, а='ще не та'кw _е='сть. Вся^ о_у=`бо бж~е'ственнагw 
_е=v\глiа за'пwвjьди, трича'стности души` мня'тся 
законополага'ти, и= здра'ву _о='ную твори'ти тjь'ми, jа=`же 
повелjьва'ютъ: па'че же не то'чiю мня'тся, но и= и='стиннw 
_о='ную здра'ву творя'тъ. Проти'ву сея` о_у='бw 
трича'стности души`, ви'дится и= дiа'волъ но'щiю и= дне'мъ 
ра'товати. А='ще съ трича'стностiю ра'туетъ сатана`, 
jа='вjь, jа='кw и= со за'повjьдьми хр\сто'выми ра'туетъ. 
хр\сто'съ бо трича'стности души` за'пwвjьди 
законополага'етъ, jа=`же су'ть: jа='ростная, жела'тельная и= 
слове'сная. И= смотри`: гнjь'ваяйся на бра'та своего` всу'е, 
пови'ненъ _е='сть суду`,{Матf. гл. _е~, ст. к~в.} и= прw'чая 
_е=гw` заповjь^данiя: се` цjьльбы^ jа='рости. Вра'гъ же 
па'ки за'повjьдь сiю`, и= jа='же w= не'й, покуша'ется 
низврати'ти вну'трь по'мыслы любопрjь'нiй, sлопомнjь'нiя и= 
за'висти. Вjь'сть бо и= са'мъ супоста'тъ, jа='кw jа='ростныя 
ча'сти наста'вникъ _е='сть слове'сная, и= на сiю` jа='коже 
реко'хъ, по'мыслы стрjьля'я мнjь'нiями за'висти, 
любопрjь'нiя, ра'спри, ле'сти, тщесла'вiя, склоня'етъ 
слове'сную ча'сть w=ста'вити свое` нача'льство, и= вда'ти 
jа='рости о_у=зду`, и= неуправля'емую _о='ную w=ста'вити. 
Jа='рость же jа='коже ко'рмчаго w\тве'ргши и=зно'ситъ 
словесы^ чрез\ъ о_у=ста` предлежа'вшая въ се'рдцjь, jа=`же 
по'мыслы вра'жiими и= нерадjь'нiемъ о_у=ма` въ се'рдцjь 
бы'ша сокров_е'на, и= се'рдца вмjь'стw бж~е'ственнагw дх~а, 
и= бж~е'ственныхъ мы'слей, тогда` sло'бы су'ще и=спо'лнено 
ви'дjьти мо'щно, jа='коже рече` гд\сь: w\т и=збы'тка се'рдца 
глаго'лютъ о_у=ста`.{Луки` гл. s~, ст. м~s.} А='ще бо во 
глаго'лы вну'трь поуча'_емая лука'вый и=звести` возмо'жетъ: 
jа='тъ бы'вый не рака` бра'ту то'кмw рече'тъ, и= ю=ро'дъ, но 
и= досади'т_ельныя глаго'лы, и= во о_у=бi'йство мно'гажды 
впаде'тъ. Сiя^ о_у='бw лука'вый о_у=потребля'етъ, ра'ди бг~а 
да'вшагw за'повjьдь, _е='же не гнjь'ватися всу'е. Jа='же 
можа'ху не произы'ти въ глаго'лы досади'т_ельны, и= си^мъ 
послjь^дующая, а='ще бы въ нача'лjь прило'га а='бiе 
w\тгна'шася w\т се'рдца моли'твою и= внима'нiемъ 
вну'треннимъ. Та'кw всегуби'тель получа'етъ свое` 
намjь'ренiе, (с. 312) а='ще вложе'нными въ се'рдцjь по'мыслы 
w=бря'щетъ себе` бж~е'ственную за'повjьдь разруща'юща. 

з~_i. Ка'я же и= жела'тельной ча'сти w\т бж~е'ственной 
за'повjьди вл\дчней заповjь'дашася; воззрjь'вый на жену`, ко 
_е='же вожделjь'ти _е=я`, о_у=же` любодjь'йствова съ не'ю въ 
се'рдцjь свое'мъ.{Матf. гл. _е~, ст. к~и.} И= сiю` да'нну 
бы'вшу ви'дjьвъ sлодjь'й, jа=кwвы` плете'тъ на за'повjьдь 
мр_е'жи: дале'че бо о_у=дали'вши w\т раздража'ющагw сегw` 
вещества`, бра'нь вну'трь поставля'етъ: и= мо'щно ви'дjьти 
живонапису'_емыя w\т негw` во о_у=мjь` w='бразы, и= 
и=з\ъwбраж_е'нiя блу^дныя, и= мо'щно словеса` слы'шати 
возбужда'ющыя къ стра'сти, и= и='на, jа=`же вjь'дятъ о_у=ма` 
и=ску'съ и=му'щiи. 

и~_i. Ка'я же о_у=`бо _е='сть и= слове'сной ча'сти 
совjь'тующая за'повjьдь; а='зъ же глаго'лю ва'мъ: не 
кля'тися вся'кw. Бу'ди же сло'во ва'ше: _е='й, и= ни`.{Матf. 
гл. _е~, ст. л~д.} И=: не w\трекi'йся всjь'хъ и= послjь'дуяй 
мнjь`, нjь'сть мене` досто'инъ. И=: Вни'дите о_у='зкими 
враты^:{Матf. гл. з~, ст. г~_i.} сiя^ заповjь^данiя 
слове'сной ча'сти. Па'ки о_у='бw супоста'тъ, jа='коже 
нjь'коего хра'браго воево'ду побjьди'ти хотя`, и='же _е='сть 
слове'сная ча'сть, по'мыслы чревобjь'сiя и= нерадjь'нiя 
_о='ную w\т смы'сла о_у=клони'въ, над\ъ влады'чествiемъ 
_е=я`, jа='кw пiя'ну воево'дjь наруга'вся и= и=згна'въ, 
jа='рость и= по'хоть служи'телей свои'хъ хотjь'нiй се'й 
sмi'й о_у=потребля'етъ. Си'лы же сiя^, жела'тельная, 
глаго'лю, и= jа='ростная ча'сть, w=ста'влены су'ще w\т 
слове'сныя, пя'ть на^ша чу^вства служи'телями 
о_у=потребля'ютъ, во _е='же согрjьша'ти jа='вjь. И= сiя^ 
су'ть согрjьш_е'нiя. Тогда` о_у='бw и= _о='чи любопы'тни 
су'ть, не и=му'ще о_у=ма`, во вну'тренность и=`хъ 
заключа'юща, и= слу'хъ слы'шати су'_етна лю'бящъ, и= 
w=сяза'нiе разслабля'емо, и= о_у=ста` неудержи^ма, и= 
ру'цjь, jа='же не подоба'етъ, каса'ющыяся. И=`мже 
послjь'дуетъ вмjь'стw пра'вды, непра'вда: вмjь'стw 
му'дрости, безу'мiе: вмjь'стw цjьлому'дрiя, блу'дъ: вмjь'стw 
му'жества, боязли'вость. Сiя^ бо су'ть гла^вныя четы'ре 
добродjь'т_ели, си'рjьчь: пра'вда, му'дрость, цjьлому'дрiе 
и= му'жество крjь'пкое трича'стность о_у=правля'ютъ. 
Трича'стность (с. 313) же до'брjь о_у=правля'ема, чу^вства 
w\т безмjь'стныхъ о_у=де'рживаетъ. И= тогда` о_у=`бо о_у='мъ 
тишину` и=мjь'я, си'ламъ же _е=гw` бж~е'ственнjь 
о_у=правля'_емымъ и= послу^шнымъ су'щымъ, о_у=до'бjье въ 
мы'сленной бра'ни во'инствуетъ. А='ще же невнима'нiемъ 
смуща'етъ своя^ си^лы, побjьжда'емь w\т прило'гwвъ 
вра'жескихъ, бж~е'ственныя за'пwвjьди преступа'етъ: 
преступле'нiю же вся'чески послjь'дуетъ и=ли` покая'нiе 
ра'вное _о='ному, и=ли` му'ка въ бу'дущемъ вjь'цjь. Добро` 
о_у='бw о_у=му` при'снw трезви'тися, _е='юже ве'щiю ста'въ 
по _е=стеству`, быва'етъ бж~е'ственныхъ за'повjьдей 
и='стиненъ храни'тель. 

f~_i. Душа` w\т духw'въ лука'вствiя стjьно'ю w=кружена` и= 
w=граждена`, и= связа'ся вери'гами мра'ка, не могу'ща су'щiя 
ра'ди _о='крестъ себе` тьмы`, jа='коже хо'щетъ, помоли'тися, 
вта'йнjь бо связу'ется, слjьпотству'ющи вну'треннима 
_о=чи'ма. _Е=гда` о_у='бw нача'ло прiи'метъ моли'тися 
бг~ови, и= трезви'тися моли'твою, тогда` _о=на` w\т тьмы` 
моли'твою разрjьши'тся: и='накw бо разрjьши'тися не 
возмо'жно _е='сть. Тогда' бо позна'ти мо'жетъ душа`, jа='кw 
вну'трь се'рдца _е='сть и='но боре'нiе, и= и='но та'йно 
сопротивле'нiе, и= и='на бра'нь по'мыслwвъ духw'въ 
лука'выхъ, jа='коже и= ст~о'е писа'нiе свидjь'тельствуетъ. 
Глаго'летъ бо: а='ще ду'хъ владjь'ющагw взы'детъ на тя`, 
мjь'ста твоегw` не w=ста'ви.{_Е=ккл. гл. _i~, ст. д~.} 
Мjь'стw же _е=гw` _е='сть, о_у=ма` крjь'пкое стоя'нiе въ 
добродjь'тели, и= трезвjь'нiе: стоя'нiе бо _е='сть и= при 
добродjь'тели, и= при sло'бjь. Глаго'летъ бо: бл~же'нъ 
му'жъ, и='же не и='де на совjь'тъ нечести'выхъ, и= на пути` 
грjь'шныхъ не ста`.{_Псал. а~, ст. а~.} И= а=п\слъ: ста'ните 
о_у=`бо препоя'сани чресла` ва^ша и='стиною.{_Е=фес. гл. s~, 
ст. д~_i.}

к~. Держи'мъ хр\ста` sjьлw` крjь'пцjь, подвиза'ющихся ра'ди 
непреста'ннw w\т души` поя'ти того`, да не о_у=клони'тся 
i=и~съ наро'ду су'щу по'мыслwвъ, на мjь'стjь души`. _Е=го'же 
нjь'сть возмо'жно, кромjь` труда` душе'внагw, крjь'пцjь 
держа'ти. Косне'мся во пло'ти _е=гw` житiя`, да на'ше со 
смире'нiемъ препровожда'емъ. И= держи'мся _е=гw` страсте'й, 
да скw'рбная претерпjьва'емъ, тому` ревну'юще. Вкуша'имъ (с. 
314) неизрече'нное и= снисходи'тельное _е=гw` w= на'съ 
смотре'нiе, да w\т вкуше'нiя души` сла'дкагw познава'емъ, 
jа='кw бла'гъ гд\сь. Кромjь' же всjь'хъ си'хъ, и=ли` и= 
пре'жде всjь'хъ, несумнjь'ннw _е=му` вjь'руимъ, w= ни'хже 
глаго'летъ. И= про'мысла _е=гw`, w= на'съ быва'ющагw, на 
вся'къ де'нь w=жида'имъ. И= jа='коже о_у='бw прилучи'тся, 
благода'рнjь и= съ цjьлова'нiемъ, и= о_у=се'рднjь 
прiе'млимъ. Да навы'кнемъ къ бг~у то'чiю зрjь'ти, и='же вся^ 
о_у=правля'етъ бж~е'ственными словесы^ прему'дрости. И= 
_е=гда` вся^ сiя^ сотвори'мъ, тогда` не дале'че нjь'гдjь w\т 
бг~а _е=смы`. Бл~гоче'стiе бо _е='сть несоверше'нное 
соверше'нство, jа='коже рече` нjь'кто w\т бг~оно'сныхъ 
муже'й и= соверше'нныхъ ду'хомъ. 

к~а. И=скупу'яй бо свою` жи'знь до'брjь, и= въ помышле'нiи 
непреста'ннw и= па'мяти сме'ртной пребыва'яй, и= прему'дрjь 
w\т страсте'й о_у='мъ се'ю ве'щiю w\твлека'яй, се'й и= 
повсеча'стная приш_е'ствiя бjьсо'вскихъ прило'гwвъ вся'кw 
быстрjь'е зрjь'ти w=бы'че тогw`, и='же кромjь` па'мяти 
сме'ртныя житiе` провожда'ти восхотjь`, _е=ди'нагw ра'ди 
ра'зума се'рдце w=чища'я, а= не плаче'вну и= печа'льну 
всегда` соблюда'я мы'сль: се'й мня'ся быстроу'мiемъ вся^ 
побjьжда'ти губи'т_ельныя стра^сти, _е=ди'ною свя'занъ 
_е='сть, jа='коже не вjь'сть го'ршею всjь'хъ, и= па'даетъ 
мно'жицею высокому'дрiемъ внjь` бг~а. Сему` подоба'етъ 
sjьлw` трезви'тися, jа='кw да не воскичи'вся погуби'тъ 
смы'слъ. Навыко'ша бо, jа='коже па'vелъ глаго'летъ, ду'шы 
w\тсю'ду и= w\ти'нуду собира'ющыя, кичи'тися на ме'ньшихъ, 
jа=ковы'ми сi'и ка'жутся:{а~ Корi'н. гл. и~, ст. а~.} въ 
ни'хже и='скры, jа='коже мню`, назида'ющiя любве` нjь'сть. 
А= и='же и='мать па'мять сме'рти, по вся'къ ве'черъ 
наш_е'ствiя бjьсw'въ быстрjь'е ви'дя, па'че друга'гw, 
прогоня'я низлага'етъ. 

к~в. W=бы'че сла'достная бж~iя па'мять, сi'есть i=и~съ, съ 
jа='ростiю серде'чною и= го'рестiю спаси'тельною разруша'ти 
по'мыслwвъ вся^ кw'зни: разумjь^нiя, словеса`, мечта^нiя, 
воwбраж_е'нiя т_е'мная. И= вкра'тцjь рещи`, вся^ и='миже 
w=полча'ется и= дерза'етъ всегуби'тельный (с. 315) вра'гъ, 
и=ща'й поглоти'ти ду'шы. Призыва'емь же i=и~съ вся^ 
о_у=до'бнw попаля'етъ, ни во _е=ди'номъ бо и=но'мъ на'ше 
_е='сть спасе'нiе, то'чiю во хр\стjь` i=и~сjь. _Е='же и= 
са'мъ рече` сп~си'тель: без\ъ мене` не мо'жете твори'ти 
ничесw'же.{I=wа'н. гл. _е~_i, ст. _е~.}

к~а. Со вся'кимъ о_у=`бо хране'нiемъ се'рдце на'ше на вся'къ 
ча'съ и= мгнове'нiе соблюде'мъ w\т по'мыслwвъ, помрача'ющихъ 
душе'вное зерца'ло. Въ не'мже воwбража'тися и= свjь'тлjь 
напи'сыватися w=бы'че i=и~съ хр\сто'съ, бг~а _о=ц~а` 
прему'дрость и= си'ла: и= вну'трь се'рдца непреста'ннw 
и='щемъ ца'рствiе бж~iе, зерно`, и= би'серъ, и= ква'съ, и= 
и=на^я вся^ та^инства w=бря'щемъ, вну'трь на'съ самjь'хъ, 
а='ще _о='ко о_у=ма` w=чи'стимъ. Сегw` ра'ди и= гд\сь на'шъ 
i=и~съ хр\сто'съ рече`: ца'рствiе бж~iе вну'трь ва'съ 
_е='сть,{Лу'ки гл. з~_i, ст. к~а.} jа=вля'я пребыва'ющее 
вну'трь се'рдца бж~ество`. 

к~д. Трезвjь'нiе о_у='бw свjь'тлостнjь w=чища'етъ со'вjьсть: 
се'й же w=чи'щшейся, jа='кw свjь'ту покрыва'ему, а='бiе 
возсiя'вша ве'лiю w\тгоня'етъ тьму`. Се'й же w\тгна'ннjьй 
ча'стымъ трезвjь'нiемъ и='стиннымъ, тая^щаяся дjьла` па'ки 
со'вjьсть показу'етъ, и= чрез\ъ о_у='мъ науча'етъ 
трезвjь'нiемъ неви'димому боре'нiю и= слове'сной бра'ни, и= 
ка'кw подоба'етъ мета'ти кw'пiя въ _е=динобо'рствjь, и= 
мета'ти благомета'емыми въ цjь'ль ко'пiями по'мыслwвъ, не 
бы'ти же низлага'ему о_у=му` кры'ющуся о_у= хр\ста`, 
вмjь'стw вре'дныя тьмы` жела'ющу свjь'та, _е=гw'же вкуси'вый 
разумjь'етъ, _е='же глаго'лю, гла'домъ му'читъ па'че ду'шу 
пита'ему, и= никогда'же насыща'ему, но _е=ли'кw jа=ду'щу, 
_е=ще` па'че а='лчущу. Свjь'тъ привлека'яй о_у='мъ jа='коже 
со'лнце _о='ко, и='же несказа'ненъ сы'й, не сло'вомъ 
сказу'емь, но и=ску'сомъ пострада'вшагw, и=ли` 
о_у=язви'вшагwся и='стиннjье рещи`, молча'ти ми` 
заповjь'дуетъ, а='ще и= хо'щетъ о_у='мъ всегда` 
наслажда'тися словесы^ _о='ными, jа=`же глаго'летъ: Ми'ръ 
и=мjь'йте и= ст~ы'ню со всjь'ми, и='хже кромjь` никто'же 
о_у='зритъ гд\са:{_Е=вр. гл. в~_i, ст. д~_i.} стяжа'нiя во 
ра'ди любве` и= чистоты`, сiя^ су'ть ми'ръ и= w=свяще'нiе. 

к~_е. Jа='рость подоба'етъ воwружа'ти проти'ву _е=ди'ныхъ 
бjьсw'въ, по'мыслы на ны` вражду'ющихъ и= jа=ря'щихся. 
W='бразъ же (с. 316) су'щiя въ на'съ повсеча'стныя бра'ни 
слы'ши и= сотвори`: трезвjь'нiю совокупи` моли'тву, 
трезвjь'нiе бо моли'тву w=чища'етъ, сiя' же w=чища'ющее 
(_о='ное трезвjь'нiе). Трезвjь'нiе бо непреста'ннw зря'ще, 
разумjь'етъ входя'щихъ: возбрани'вши же ма'лw _о='нымъ 
входи'ти, въ по'мощь призыва'етъ гд\са на'шего i=и~са 
хр\ста`, w\тгна'ти лука^выя. Внима'нiе же 
сопротивоглаго'люще возбраня'етъ и=`мъ. Призыва'емь же 
i=и~съ, w\тгоня'етъ бjь'сы съ мечта'ньми и='хъ. 

к~s. Sjьлw` _о=па'снjь блюди` тво'й о_у='мъ. Внегда` о_у='бw 
разумjь'еши, по'мыслъ, вопреки` _е=му` глаго'ли, а='бiе же 
вско'рjь во w\тмще'нiе призови` хр\ста`. Сла'дкiй же i=и~съ, 
_е=ще` тебjь` глаго'лющу, рече'тъ: се` прiидо'хъ, пода'ти 
ти` заступле'нiе. Ты' же, си^мъ врагw'мъ соверше'ннw 
моли'твою о_у=тиши'вшымся, па'ки внемли` о_у=му`. Се` па'ки 
во'лны мно'жае пре'жнихъ, _е=ди'на за друго'й стремя'щыяся, 
w\т ни'хже погружа'ется душа`: но се` па'ки i=и~съ 
возбужда'емь w\т о_у=ченика`, и= лука^вымъ вjь'трwмъ 
запреща'я jа='кw бг~ъ.{Матf. гл. и~, ст. к~_е и= к~s.} 
О_у=праздня'ся же w\т си'хъ ча'съ не'гли, и=ли` мгнове'нiе, 
сла'ви спа'сшаго тя`, и= помышля'й w= сме'рти. 

к~з. Со вся'кимъ внима'нiемъ се'рдца, въ чу'вствiи души` да 
тече'мъ. Внима'нiе бо и= моли'тва, на вся'къ де'нь 
сопряга'_емы, подw'бны су'ть _о=гнено'сной и=лiинjь` 
колесни'цjь, jа='же на высоту` небе'сную прича'стника 
своего` возвыша'ютъ. И= что` глаго'лю; трезвjь'нiе бо 
и=справля'ющему, и=ли` и=спра'вити тща'щемуся, се'рдце 
чи'сто, съ со'лнцемъ, и= луно'ю, и= sвjьзда'ми, не'бо 
мы'сленно содjь'лася: бг~а же невмjьсти'магw быва'етъ 
вмjьсти'лище, по та'инственному видjь'нiю и= восхожде'нiю. 
И='же о_у='бw и='мать любо'вь къ бж~е'ственной 
добродjь'тели, да и=скуша'ется произноси'ти во вся'кое 
мгнове'нiе и='мя гд\са, и= со о_у=се'рдiемъ словеса` 
производи'ти въ дjьла`. И= и='же пя'ть чу'вствъ, w\т ни'хже 
душа` вjь'сть поврежда'тися, ну'ждею нjь'коею 
о_у=де'рживаетъ, легча'йшимъ о_у=му` своему`, серде'чный 
по'двигъ и= бра'нь вся'чески содjь'ловаетъ. Возбраня'й 
о_у=`бо всjь^мъ внjь^шнимъ вымышле'ньми нjь'кiими, и= 
бори'ся съ ражда'емыми w\т (с. 317) ни'хъ вну'трь 
безпло'тными по'мыслы, бж~е'ственными о_у=хищре'ньми. 
Трудо'мъ бдjь'нiй сла^сти w\тгоня'й, и= въ jа='стiи и= 
питiи` воздержа'ненъ бу'ди: и= тjь'ло дово'льнjь 
и=стончева'й, да ле'гкою серде'чную бра'нь о_у=до'бнjь 
себjь` содjь'лаеши: благодjь'тельствуя себjь`, а= не 
и=но'му. И= помышле'нiемъ сме'рти ду'шу му'чи, i=и~са 
хр\ста` па'мятiю собира'й расточе'нный сво'й о_у='мъ. Въ 
нощи' бо па'че w=бы'че о_у='мъ jа='сенъ бы'ти w\т свjь'тлыхъ 
видjь'нiй бг~а и= бж~е'ственныхъ. 

к~и. Не w\трица'имся трудw'въ и= тjьле'сныхъ w=буче'нiй: w\т 
земли' бо пшени'ца, w\т таковы'хъ же ра'дость духо'вная и= 
и=ску'съ благи'хъ произраста'етъ. Ниже` со'вjьсть 
прельща'емъ бесjь'дующую съ на'ми w= спаси'тельныхъ и= 
дjь'ятельныхъ, подоба'ющихъ и= до'лжныхъ, глаго'лющую 
непреста'ннw, и= наипа'че, а='ще случи'тся дjь'йственнымъ и= 
дjь'ятельнымъ и= то'нкимъ о_у=ма` трезвjь'нiемъ w=чища'ема. 
Прили'чный бо тогда` и= несомнjь'нный ско'рый су'дъ w=бы'че 
производи'ти ра'ди чистоты` своея`. Тjь'мже не подоба'етъ 
си'хъ ра'ди прельща'ти ю=`: житiе' бо о_у=го'дное бг~у, 
вну'трь возвjьща'етъ, и= ду'шу же'стокw w=блича'ющи, 
грjьхми` нjь'когда w=багри'вшу смы'слъ, согрjьше'нiя па'ки 
показу'етъ и=справле'нiе, совjь'тующи се'рдцу согрjьши'вшему 
ка'ятися, показу'ющи цjьльбу` сла'достнымъ бесjь'дованiемъ. 

к~f. Ды'мъ, w\т дре'ва восходя`, тя'жекъ быва'етъ _о=ча'мъ, 
но по'слjьжде показу'етъ _о='нымъ свjь'тъ, и= 
о_у=слажда'етъ, и=`хже пе'рвjье w=печаля'ше: и= внима'нiе 
непреста'ннw зря'щее нано'ситъ тя'жесть. Прише'дый же i=и~съ 
призыва'емь моли'твою просвjьща'етъ се'рдце: па'мять бо 
_е=гw` вку'пjь со w=сiя'нiемъ подае'тъ наилу^чшая блага^я. 

л~. W=бы'клъ нjь'какw вра'гъ о_у='мъ на'шъ возмуща'ти, и= 
пе'рсть jа='сти и= на'мъ съ собо'ю жела'етъ, и= су'щымъ по 
w='бразу бж~iю на чре'вjь ходи'ти. Сегw` ра'ди глаго'летъ 
бг~ъ: вражду` положу` между` тобо'ю и= тjь'мъ.{Быт. гл. г~, 
ст. _е~_i.} Сегw` ра'ди подоба'етъ на'мъ при'снw къ бг~у 
воздыха'ти, да си'мъ неуя'звлени w\т дiа'вольскихъ 
раждеже'нныхъ стрjь'лъ на вся'къ де'нь пребыва'емъ. Покры'ю 
и=`, глаго'летъ, jа='кw позна` и='мя мое`.{_Псал. ч~, ст. 
д~_i.} И=: _о=ба'че близ\ъ боя'щихся _е=гw` спасе'нiе 
_е=гw`.{_Псал. п~д, ст. _i~.}

(с. 318)

л~а. Блаже'нный а=п\слъ, сосу'дъ и=збра'нный, w= хр\стjь` 
глаго'ляй, и=ску'съ мно'гiй вну'треннiя и= въ на'съ самjь'хъ 
су'щiя неви'димыя и= мы'сленныя бра'ни и=мы'й, ко 
_е=фесе'_емъ пи'шетъ, глаго'ля: Нjь'сть на'ша бра'нь къ 
кро'ви и= пло'ти, но къ нача'лwмъ, и= ко власте'мъ, и= къ 
мiродержи'тел_емъ тьмы` вjь'ка сегw`, къ духовw'мъ sло'бы 
поднеб_е'снымъ.{_Е=фес. гл. s~, ст. в~_i.} Пе'тръ же 
глаго'летъ: Трезви'теся, бо'дрствуйте, зане` супоста'тъ 
на'шъ дiа'волъ, jа='кw ле'въ рыка'я хо'дитъ, и=скi'й кого` 
поглоти'ти, _е=му'же проти'витеся тве'рди вjь'рою.{а~ Петр. 
гл. _е~, ст. и~ и= f~.} Гд\сь же на'шъ i=и~съ хр\сто'съ, 
бесjь'дуя w= разли'чныхъ произволе'нiяхъ слы'шащихъ 
_е=v\гльская словеса`, рече`: Пото'мъ же прихо'дитъ 
дiа'волъ, и= взе'млетъ сло'во w\т се'рдца, си'рjьчь, 
забве'нiемъ лука'вымъ крадьбу` содjь'ловая, да не 
вjь'ровавше спасу'тся.{Луки` гл. и~, ст. в~_i.} И= па'ки 
а=п\слъ: соуслажда'юся бо зако'ну бж~iю по вну'треннему 
человjь'ку: ви'ждуже и='нъ зако'нъ во о_у='дjьхъ мои'хъ 
противувою'ющъ зако'ну о_у=ма` моегw`, и= плjьня'ющъ 
мя`.{Ри'мл. гл. з~, ст. к~в и= к~г.} Рjь'ша же сiя^ 
о_у=ча'ще на'съ, и= сокры'тое w\т на'съ jа=вле'ннымъ 
творя'ще. 

л~в. W=бы'клъ ра'зумъ нjь'какw кичи'тися, мня'ся бы'ти па'че 
мно'гихъ, а='ще лиши'тся самоукоре'нiя и= смире'нiя, w\т 
ни'хже быва'етъ позна'нiе своея` не'мощи. Сiе` му'дрствуемъ, 
слы'шаще глаго'лющаго: Бра'тiе, а='зъ себе` не о_у=` 
помышля'ю дости'гша: _е=ди'но же, за^дняя о_у='бw забыва'я, 
въ пр_е'дняя же простира'яся, со о_у=се'рдiемъ гоню`, къ 
по'чести вы'шнягw зва'нiя хр\сто'ва.{Фiлiп. гл. г~, ст. г~_i 
и= д~_i.} И= па'ки: а='зъ та'кw теку`, не jа='кw 
безвjь'стнw, та'кw подвиза'юся, не jа='кw возду'хъ бiя'й: но 
о_у=мерщвля'ю тjь'ло и= порабоща'ю, да не ка'кw, и=ны^мъ 
проповjь'дуя, са'мъ неключи'мь бу'ду.{а~ Кор. гл. f~, ст. 
к~s и= к~з.} Ви'дjьлъ ли _е=си` смире'нiе, _е=ли'кw вку'пjь 
и= тече'нiе къ добродjь'тели; зри'ши ли, каково` _е='сть 
ст~а'гw па'vла толи'кагw и= такова'гw му'жа смире'нiе: 
Хр\сто'съ, глаго'летъ, прiи'де въ мi'ръ грjь'шники спасти`, 
w\т ни'хже пе'рвый _е='смь а='зъ. Тjь'мже ну'жда на'мъ 
смиря'тися, а='ще ху'дость _е=стества` и='мамы. Что' бо 
бре'нiя ху'ждше; и= бг~а помина'ти на'мъ подоба'етъ, (с. 
319) зане` сегw` ра'ди и= сотворе'ни _е=смы`. Но и= 
воздержа'нiю подоба'етъ w=буча'тися, да ле'гцы тече'мъ w= 
гд\сjь на'шемъ. 

л~а. Не возмо'жно лука^вымъ помыслw'мъ себе` преда'вшу 
чи'сту бы'ти въ внjь'шнемъ человjь'цjь w\т грjь^хъ, и= 
нjь'сть возмо'жно неискореня'_емымъ w\т се'рдца лука^вымъ 
помыслw'мъ не произноси'тися въ дjьла` лука^вая. И= зрjь'нiя 
прелюбодjь'йнагw, и= помраче'нiя вино'вно то`, что` 
вну'треннее _о='ко пре'жде прелюбы` сотвори`. Жела^нiя 
слы'шати сту^дная вино'вно то`, что` слу'шаемъ душе'вными 
о_у=шесы^, jа='кобы вну'трь су'щихъ сту'дныхъ бjьсw'въ, и= 
внjь`, jа=кwва` на на'съ ше'пчутъ. До'лжни о_у=`бо _е=смы` 
w= гд\сjь w=чища'ти себе` вну'трь и= внjь`, блюсти' же 
до'лженъ _е='сть кi'йждо w\т на'съ своя^ чу^вства, и= 
w=чища'ти на вся'къ де'нь w\т стра'стныхъ дjь'йствъ 
грjьхо'вныхъ. И= jа='коже пе'рвjье w\т неразу'мiя въ мi'рjь 
w=браща'ющеся въ суетjь` о_у=ма` на'шегw, порабо'тихомся 
всjь'мъ о_у=мо'мъ и= чу'вствы пре'лести грjьхо'внjьй: та'кw 
па'ки подоба'етъ на'мъ преше'дшымъ къ житiю` по бз~jь, 
рабо'тати всjь'мъ о_у=мо'мъ и= чу'вствы бг~у жи'ву и= 
и='стинну, и= бж~iей пра'вдjь и= хотjь'нiю. 

л~д. Пе'рвjье _е='сть прило'гъ, пото'мъ сочета'нiе, та'же 
сосложе'нiе, пото'мъ плjьне'нiе, та'же стра'сть, частото'ю 
и= навыкнове'нiемъ о_у=крjьпи'вшаяся. Се` о_у=`бо су'щiя на 
ны` бра'ни побjь'да: си'це бо и= w\т ст~ы'хъ _о=т_е'цъ 
w=предjьля'ется. 

л~_е. И= прило'гъ глаго'лютъ бы'ти, помы'слъ просты'й, 
и=ли`, ве'щи w='бразъ jа='коже прилучи'ся новоявле'ннjь въ 
се'рдцjь предста'вившiйся и= о_у=му` jа=вля'ющiйся. 
Сочета'нiе же, _е='же собесjь'довати по стра'сти, и=ли` 
безстра'стнw съ jа='вльшимся. Сосложе'нiе же, приклоне'нiе 
души` со о_у=слажде'нiемъ къ jа='вльшемуся быва'ющее. 
Плjьне'нiе же, ну'ждное и= нево'льное се'рдца w\тведе'нiе, 
и= надо'лзjь пребыва'ющее, и= блага'гw на'шегw состоя'нiя со 
прилучи'вшимся смjьше'нiе па'губное. Стра'сть же, 
со'бственнjь глаго'лютъ, долговре'меннjь стра'стнjь въ души` 
гнjьздя'щееся. W\т всjь'хъ си'хъ пе'рвое _е='сть 
безгрjь'шно: второ'е же, не вся'кw: тре'тiе же, по 
состоя'нiю подвиза'ющагwся: бра'ни же и=ли` вjьнц_е'въ и=ли` 
муче'нiй вино'вна. 

(с. 320)

л~s. Плjьне'нiе бо и=на'кw быва'етъ во вре'мя моли'твы: и= 
и=на'кw не во вре'мя моли'твы. Стра'сть же несумнjь'ннw 
подлежи'тъ и=ли` равномjь'рному покая'нiю, и=ли` бу'дущей 
му'цjь. Пе'рвому о_у='бw сопротивля'яйся, и=ли` безстра'стнw 
помышля'яй, си'рjьчь прило'гу, вся^ сту^дная _е=ди'ною 
w\тсjька'етъ. Сiя` бра'нь лука'выхъ бjьсw'въ ко и='нокwмъ и= 
не и='нокwмъ, и= побjь'да быва'етъ и= побjьжде'нiе, jа='коже 
рjь'хомъ: и= w\т побjь'ды и=ли` вjьнцы`, и=ли` му^ки 
согрjьши'вшымъ и= не пока'явшымся. Подвиза'имся о_у=`бо 
проти'ву _о='ныхъ мы'сленнjь, да не лука^вая и='хъ 
совjь'тwванiя въ грjьхw'вная чу^вственная дjьла` 
произведе'мъ: но w\тсjьца'юще w\т се'рдца грjь'хъ, су'щее 
вну'трь себе` ца'рствiе бж~iе w=бря'щемъ, чистоту' же 
на'шегw се'рдца и= о_у=миле'нiе навсегда` къ бг~у сохрани'мъ 
сицевы'мъ вельми` до'брымъ дjь'ланiемъ. 

л~з. Мно'зи w\т и='нwкъ не вjь'дятъ пре'лести о_у=ма`, ю='же 
претерпjьва'ютъ w\т бjьсw'въ: прилjьжа'тъ же къ дjья'нiю, не 
пеку'щеся w= о_у=мjь`, про'сти су'ще, и= непритво'рни 
препровожда'ютъ житiе`. Мню`, jа='кw не вкуси'вше серде'чныя 
чистоты`, w\тню'дъ вну'треннихъ страсте'й тьмы` не вjь'дятъ. 
_Е=ли'цы о_у='бw не вjь'дятъ бра'ни, w= не'йже глаго'летъ 
па'vелъ, ниже` въ до'бромъ, мо'жетъ бы'ть, w\т и=ску'са 
о_у=крjьпи'вшеся, дjь'йств_енныя грjьхи` паде'нiями су'дятъ 
то'кмw: су'щыя же въ мы'сли побjьжд_е'нiя и= побjь^ды не 
помышля'юще. Поне'же ни зрjь'нiе сiя^ w=бы'че ви'дjьти, 
су'щыя неизрече'нны, и= _е=ди'ному подвигополо'жнику бг~у, 
и= подвиза'ющагwся со'вjьсти вjь'домы. И=`мже, мню`, рече'ся 
w\т писа'нiй сiе`: и= рjь'хъ, глаго'летъ, ми'ръ, но не бjь` 
ми'ръ. W= су'щихъ о_у='бw бра'тiяхъ w\т простоты` сицевы'ми, 
моли'тися подоба'етъ, и= науча'ти и=`хъ, _е=ли'кw мо'щно, да 
sлы'хъ по дjь'йству дjья'нiй о_у=даля'ются. А= и=`же 
бж~е'ственное и='мутъ жела'нiе, _е='же зрjь'нiю душе'вному 
w=чи'ститися, для си'хъ и='но _е='сть дjья'нiе хр\сто'во, и= 
и='но та'инство. 

л~и. W=бдержи'тъ въ себjь` вои'стинну мно'гiя добродjь'т_ели 
jа='вственная сме'рти па'мять: _о=на` роди'тельница _е='сть 
пла'ча, побужде'нiе w\т всjь'хъ воздержа'тися, воспомина'нiе 
гее'нны, ма'ти моли'твы и= сле'зъ, хране'нiе се'рдца, 
безстра'стiе бре'нiя jа='кw бре'нна, (с. 321) и=сто'чникъ 
быстроу'мiя съ разсужде'нiемъ: и='хже ча^да сугу'бый стра'хъ 
бж~iй, и= w=чище'нiе w\т се'рдца стра'стныхъ пw'мыслъ, 
_е='же w=бдержи'тъ мнw'гiя вл\дчни за'пwвjьди. Въ не'й 
зри'тся повсеча'сный по'двигъ неудобопобjьди'мjьйшiй, и= w= 
не'мже мно'зи пеку'тся w\т подви'жникwвъ хр\сто'выхъ. 

л~f. W\т неча'яннагw наше'дшее приключе'нiе, и=ли` напа'сть 
не ма'лw растлjьва'етъ внима'нiе мы'сли, и= о_у='мъ 
w\тто'ргши w\т лу'чшагw и=зволе'нiя, и= w\т 
добродjь'тельнагw и= до'брагw о_у=строе'нiя грjьхо'внw 
о_у=клоня'етъ къ любопрjь'нiямъ и= ра'спри. Вино'вно же сея` 
па'губы на'шея то`, что` вся'кw без\ъ попече'нiя w= 
и=скуше'нiяхъ w=брjьта'емся. 

м~. Ничто'же на'съ повреди'тъ, ниже` w=печа'литъ w\т 
приключа'ющихся на'мъ на вся'къ де'нь приско'рбностей 
_е=ди'ною сiе` о_у=вjь'дjьвшихъ, и= поуча'ющихся вы'ну. 
Тjь'мже глаго'летъ бж~е'ственный а=п\слъ: Благоволю` въ 
не'мощехъ, въ досажде'нiихъ, въ ну'ждахъ. И=: вси` хотя'щiи 
благоче'стнw жи'ти w= хр\стjь` i=и~сjь, гони'ми бу'дутъ.{в~ 
Тiм. гл. г~, ст. в~_i.} Тому` сла'ва во вjь'ки вjькw'въ, 
а=ми'нь. 
