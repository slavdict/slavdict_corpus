<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


(с. 1081)



Тогw'жде преподо'бнагw _о=тца` на'шегw fео'дwра.

Сло'во о_у=мозри'тельное.

Коли'кw ве'лiй _е='сть по'двигъ, расто'ргнути крjь^пкiя 
сi'и о_у='зы, и= свободи'тися рабо'ты веще'ственныя, и= 
навыкнове'нiе благо'е стяжа'ти. Вои'стинну си'льныя потре'ба 
и= му'жественныя души` ко о_у=дале'нiю вещества`. _Е='сть же 
и=ско'мое, не страсте'й то'чiю w=чище'нiе, не бо` сiе` са'мо 
въ себjь` _е='сть добродjь'тель сво'йственнjь, но 
прiуготовле'нiе то'кмw къ добродjь'тели. Потре'бно же, 
кромjь` w=чище'нiя лука'выхъ навыкнове'нiй, и= стяжа'нiе 
добродjь'телей. W=чище'нiе же души` _е='сть, слове'сныя 
ча'сти, до'льныхъ w=бразова'нiй, и= преле'стныхъ, по гла'су 
бг~осло'ва, жите'йскихъ, глаго'лю, попече'нiй, и= мяте'жей, 
и= лука'выхъ о_у=клоне'нiй, си'рjьчь безмjь'стныхъ 
предпрiя'тiй премjьне'нiе, и= соверше'нное тjь'хъ 
w=ставле'нiе: жела'тельныя же ча'сти, w\тню'дъ къ веществу` 
не о_у=стремля'тися, ниже` къ чу'вству взира'ти, но сло'ву 
бы'ти послу'шнjьй: jа='ростныя же послjь'довательнjь ча'сти 
_е='сть ничи'мже смуща'тися w\т прилуча'ющихся. По 
w=чище'нiи же се'мъ, и= нечи'стыхъ си'лъ о_у=мерщвле'нiи, 
и=ли` благоустрое'нiи, потре'бно и= восхожде'нiе и= 
w=боже'нiе: потре'бно бо о_у=клоня'ющемуся w\т sла`, 
твори'ти благо'е. Кромjь' же сегw`, пе'рвjье и= w\трещи'ся 
себе`, та'же, кре'стъ взе'мшу, послjь'довати вл\дцjь къ 
кра'йнjьйшему w=боже'нiя о_у=строе'нiю. Jа=ково'же _е='сть 
восхожде'нiе и= w=боже'нiе: о_у=ма`, соверше'ннjьйшiй 
ра'зумъ су'щихъ, и= су'щагw превы'ше всjь'хъ (тва'рей,) 
_е=ли'кw пости'жно человjь'ческому _е=стеству`: жела'тельныя 
же (ча'сти,) къ пе'рвому добру` всеконе'чное и= 
непреста'нное восхище'нiе, и= движе'нiе: (с. 1082) 
jа='ростныя же ча'сти, дjь'йственнjьйшее и= дjь'ятельнjьйшее 
къ жела'емому движе'нiе, и= неw\тторга'емое и= не_осла'бное, 
и= ни _е=ди'нjьмъ w\т прилуча'ющихся приско'рбныхъ на 
предлежа^щая пресjьца'емое, но дерзнове'ннw и= несовра'тнw 
ше'ствующее. Толи'кw же подоба'етъ _о=стрjь'йшу бы'ти ко 
благи^мъ движе'нiю души`, па'че движе'нiя _е=я` къ sлы^мъ, 
_е=ли'кw о_у='мныя красоты^ превосхо'дятъ чу'вств_енныя. 
Толи'кw же къ тjь'лу твори'ти подоба'етъ w=браще'нiе, 
_е=ли'кw дово'льно къ попече'нiю и= сниска'нiю ну'жныхъ къ 
составле'нiю, да не ну'ждею о_у=мре'ти живо'тну: сiя^ же 
и=спра'вити о_у=до'бно, дjь'лати же труднjь'йше. Не бо` 
без\ъ труда` неудобьистребля^емыя навыкнов_е'нiя _о='ныя 
и=скореня'ти w\т души` мо'щно, ниже` стяжа'нiе ра'зума 
быва'етъ без\ъ по'двига. И= вои'стинну къ блаже'нному 
существу` прилjь'жное взира'нiе и= о_у=стремле'нiе мно'гими 
быва'етъ труды` и= вре'менемъ до'лгимъ, до'ндеже въ 
навыкнове'нiе такова'гw стремле'нiя хотjь'нiе прiи'детъ съ 
послjь'дующимъ тому`: и= мно'гое потре'бно и=мjь'ти о_у=му` 
сопротивле'нiе проти'ву чу'вства влеку'щагw къ дw'льнымъ: и= 
сiе` _е='сть ра'ть и= бра'нь съ тjь'ломъ, jа='же до сме'рти 
_е='сть непреста'нная, а='ще и= о_у=маля'тися мни'тся 
о_у=кроще'нiемъ jа='рости и= по'хоти, и= покоре'нiемъ 
чу'вствъ превосходя'щему разумjь'нiю о_у=ма`: _о=ба'че сiе` 
вjь'дjьти подоба'етъ, jа='кw душа` не просвjьще'нна, зане` 
не быва'етъ w\т бг~а вспомощству'ема, ниже` w=чи'ститися 
и='стиннw, ниже` къ бж~е'ственному свjь'ту взы'ти мо'жетъ, 
jа='коже рече'ся. Предреч_е'нная бо w= вjь'рныхъ реч_е'на 
бы'ти, мнjь'ти подоба'етъ, къ вя'щшему же си'хъ 
w=б\ъясне'нiю вкра'тцjь рещи` w= разли'чiи ра'зума: ра'зумъ 
бо си'хъ _о='во _е='сть по _е=стеству`, _о='во же па'че 
_е=стества`: jа='вно же _е='сть второ'е w\т пе'рвагw. По 
_е=стеству` о_у='бw глаго'лемъ вjь'дjьнiе, _е=ли'ко мо'жетъ 
получи'ти душа` и=спыта'нiемъ и= и=зыска'нiемъ 
_е=сте'ственныхъ о_у=потребля'я часте'й и= си'лъ, w= тва'ри 
и= творцjь` тва'ри, си'рjьчь _е=ли'кw пости'жнw свя'занной 
съ пло'тiю душjь`. Рече'ся бо w= чу'вствjь и= воwбраже'нiи, 
и= о_у=мjь`, jа='кw притупля'ется дjь'йство о_у=ма` w\т 
соедине'нiя съ тjь'ломъ и= сорастворе'нiя: и= w\тсю'ду не 
мо'гутъ о_у='мныя ви'ды бы'ти w=сяза'емы: но (с. 1083) 
тре'буется къ помышле'нiю воwбраже'нiе су'щее во w='бразjьхъ 
_е=стество`, и= веще'ственное разли'чiе, и= дебе'лость 
часте'й. Тре'буются о_у='бw соразмjь^рныя ви'ды о_у=му` во 
пло'ти, да ты^я мо'жетъ воспрiя'ти. Си'це о_у=`бо су'щь 
о_у='мъ, _е=ли'кw прiи'метъ ра'зумъ по своему` худо'жеству 
_е=сте'ственну, таковы'й ра'зумъ _е=сте'ственный нарица'емъ: 
преесте'ственный же ра'зумъ _е='сть быва'ющее во о_у=мjь` 
па'че худо'жества _е=гw` и= си'лы, и=ли` _е=гда` 
разумjьва^емая мjь'ру превосхо'дятъ су'щагw со пло'тiю 
о_у=ма` jа='коже бы'ти ра'зуму, _е='же кромjь` тjь'ла 
о_у=му` прили'чествуетъ. Се'й же w\т _е=ди'нагw быва'етъ 
бг~а, _е=гда` sjьлw` w=чище'нъ w=бря'щетъ _о='нъ таковы'й 
о_у='мъ w\т вся'кагw веще'ственнагw пристра'стiя, и= 
бж~е'ственною любо'вiю w=б\ъя'тъ. Не ра'зумъ же то'чiю си'це 
раздjьля'ется, но и= добродjь'тель. И='на бо _е='сть, 
_е=ли'ка _е=стество` не превосхо'дитъ, jа='же и= 
_е=сте'ственна пра'веднw глаго'лется: и='на же w\т 
_е=ди'нагw дjь'йствуема пе'рвагw добра`, су'щая па'че 
_е=сте'ственныя си'лы и= о_у=строе'нiя су'щи, ю='же 
преесте'ственну нарещи` прили'чнjь подоба'етъ. Та'кw о_у='бw 
си^мъ раздjьл_е'ннымъ, _е=сте'ственный ра'зумъ и= 
добродjь'тель и=мjь'ти ра'внw мо'жетъ и= непросвjьще'нный, 
преесте'ственну же ника'коже. Ка'кw бо не прича'стенъ сы'й 
дjь'йствующагw бж~ества` и=мjь'ти ту` мо'жетъ; 
Просвjьще'нный же _о=боя^ и='мать, па'че же преесте'ственну 
добродjь'тель нестя'жетъ вся'кw, не стяжа'вый пе'рвjье 
добродjь'тель по _е=стеству`. Преесте'ственнагw же ра'зума 
прича'стну бы'ти кромjь` ра'зума по _е=стеству`, ничто'же 
_е='сть возбраня'ющее. _О=ба'че сiе` вjь'дати подоба'етъ, 
jа='коже чу'вство и= мечта'нiе и=ли` воwбраже'нiе и='мутъ и= 
безслов_е'сная, и='мать же и= человjь'къ си'лы сiя^, мно'гw 
лу'чшыя и= вы'шшыя: си'це и= въ _е=сте'ственныхъ 
добродjь'телехъ и= разумjь'нiихъ, а='ще и= _о=боя^ 
глаго'лются и=мjь'ти, но мно'гw лу'чше и= вы'ше и='мать 
_о='ная просвjьще'нный непросвjьще'ннагw. _Е=ще' же 
_е=сте'ственное предрече'нный ра'зумъ, _е='же въ 
добродjь'телехъ и= проти'вныхъ навыкнове'нiяхъ быва'етъ, 
сугу'бъ бы'ти мни'тся. _О='въ о_у='бw _е='сть просты'й, 
_е=гда` и=ску'сомъ не дозна` любому'дрствуяй сицевы'хъ 
о_у=строе'нiй, и='же быва'етъ, _е=гда` то'й сумни'тся: 
_о='въ дjь'йственный, и= jа='кw рещи` w=душевле'нный, 
_е=гда` (с. 1084) и=ску'сомъ таковы'хъ о_у=строе'нiй ра'зумъ 
о_у=твержда'ется, и='же jа='венъ _е='сть, и= вjь'ренъ, ниже` 
w\тню'дъ сумнjь'нiе, и= _о=бою'дное мнjь'нiе прiе'млющь. 
Си^мъ та'кw су'щымъ, четы'ре нjь^кая бы'ти мня'тся 
проти^вящаяся о_у=му` къ стяжа'нiю добродjь'тели: пе'рвое, 
предпрiя'тiе проти'вныхъ навыкнове'нiй, jа='коже 
предрече'ся, о_у=вjьщава'ти начина'етъ долговре'меннымъ 
_о=бы'чаемъ, къ земны^мъ о_у=клоня'тися: друго'е, дjь'йство 
чу'вства въ чу'вственныхъ добро'тахъ jа=вля'ющееся, и= 
привлека'ющее о_у='мъ къ себjь`: тре'тiе же, ме'дленность 
о_у='мнагw дjь'йства, ю='же соедине'нiя ра'ди о_у='мъ съ 
тjь'ломъ и='мать. Не бо`, jа=ково` _е='сть видjь'нiе къ 
ви'димому, и= вкра'тцjь рещи`, чу'вство къ чу'вственному, 
сице'въ о_у='мъ къ разумjьва'емому: о_у='мъ же глаго'лю 
души` _е=ще` во пло'ти су'щiя. Поне'же невеще'ственнiи 
о_у=мы` дjь'йственнjье постиза'ютъ о_у='мств_енная, не'жели 
зрjь'нiе зри'тъ ви^димая. Но jа='коже зрjь'нiе тупо'е, не 
jа='вныя и= jа='сныя па'че же сму^тныя и= нея^сныя ви'димыхъ 
веще'й воwбража'етъ ви'ды _о=быкнове'ннw: та'кw и= су'щь въ 
на'съ о_у='мъ постиза'етъ о_у='мная: не могi'й же о_у='мныхъ 
добро'тъ созерца'ти jа='вственнw, не мо'жетъ потому` и= 
жела'ти w\т тjь'хъ ничто'же: по мjь'рjь бо ра'зума быва'етъ 
и= мjь'ра жела'нiя, къ чу'вств_еннымъ w\твлека'ется 
добро'тамъ, jа=снjь'е тому` представля'ющымся. Подоба'етъ бо 
_е=ди'нjьмъ _е=му` воwбража'емымъ и=сполня'тися бла'гомъ, 
а='ще и='стиннымъ, а='ще ли же и= ни`. Кромjь' же си'хъ 
_е=ще` нечи'стыхъ и= человjьконенави'стныхъ духw'въ 
кова'рства коли'ки и= каковы`, рещи` нjь'сть мо'щно: по 
всему` пути`, о_у=вы`! душа'мъ поставля'етъ многови'днw и= 
многоwбра'знw, чу'вствы, сло'вомъ, о_у=мо'мъ, всjь'ми, 
jа='коже рещи`. И= а='ще не бы` на ра'мо воспрiе'мый 
заблу'ждшее _о=вча`, неизрече'ннымъ про'мысломъ зря'щихъ на 
него` содjь'ловалъ вы'шшими, не и=збjь'гла бы ника'коже 
сjь'тей _о='нjьхъ ни _е=ди'на душа`. И= дабы` всjь'хъ тjь'хъ 
и=збjьжа'ти, три` на'мъ сiя^ потр_е'бна су'ть: w\т ни'хже 
пе'рвое и= велича'йшее _е='сть, ко бг~у вседу'шнw взира'ти 
и= w\т негw` ру'ку по'мощи проси'ти, всю` на него` наде'жду 
возло'жшымъ, и= соверше'ннw о_у=вjь'р_еннымъ: jа='кw а='ще 
не бы` то'й споспjьшествова'лъ, непремину'ема бы настоя'ла 
ну'жда держи^мымъ на'мъ бы'ти влеку'щими на'съ во (с. 1085) 
_о='ныя. Второ'е, _е='же и= пе'рвагw мню` бы'ти вино'вно, 
непреста'нное о_у=ма` разумjь'нiемъ пита'нiе. Ра'зумъ же, 
глаго'лю, всjь'хъ су'щихъ чу'вственныхъ и= о_у='мныхъ, а='ще 
са'ми по себjь` су'ть _о='ныя, и= каково` и='мутъ 
w\тноше'нiе къ пе'рвому нача'лу, jа='кw w\тту'ду, и= къ 
тому'жде восходя'щыя, и= къ видjь'нiю вино'внагw су'щихъ, 
w\т са'магw тjь'хъ созерца'нiя, _е=ли'кw постиза'ти мо'щно. 
И=спытова'нiе бо _е=стества` веще'й w=чища'етъ о_у='мъ w\т 
стра'стнагw къ _о='нымъ вожделjь'нiя, и= w\т тjь'хъ 
свобожда'етъ пре'лести, и= къ всjь'хъ нача'лу возво'дитъ, 
w\т до'брыхъ и= чуде'сныхъ и= вели'кихъ, добрjь'йшее и= 
чуде'снjьйшее и= велича'йшее, па'че же, _е='же вы'ше 
добро'ты, и= чудесе` и= вели'чества _е='сть, а='ки въ 
зерца'лjь ви'дjьти дая`. Въ си'хже о_у=му` при'снw 
w=браща'ющуся, ка'кw мо'щно не возжела'ти и='стиннагw 
бла'га. А='ще бо къ чужде'му стреми'тся о_у='мъ, мно'гw 
па'че къ своему`. Си'хъ же любо'вiю w=держи'ма су'щи душа`, 
чесому` w\т до'лнихъ, и= w\т люби'теля w\твлека'ти 
w=бы'кшихъ прилjьжа'ти восхо'щетъ: но и= жи'знiю, jа='же во 
пло'ти, w=горчава'тися бу'детъ, jа='кw ко благи^мъ 
препита'тельною. А='ще бо и= не jа='снw, jа='коже рече'ся, 
о_у='мъ во пло'ти су'щь, взира'етъ на о_у='мную красоту`, но 
сицева^ и= толи^ка су'ть о_у='мная блага^я, jа='кw и= ма'лое 
нjь'кое и=стече'нiе, и= тонча'йшее jа=вле'нiе велича'йшiя 
_о='ныя добро'ты о_у=вjьщава'етъ о_у='мъ, jа='кw вся^ 
мо'жетъ прелетjь'ти веще'ств_енная, и= ко _о='нымъ то'чiю 
стреми'тися, ниже` вся'кw w\т сла'дости _о='ныя w\тступа'ти, 
а='ще и= въ нjь^кая гw'рестная впа'сти прилучи'тся. Тре'тiе 
же, бы'ти подоба'етъ о_у=мерщвле'нiю сопряже'ннагw тjь'ла: 
и=на'кw бо не мо'щно видjь^нiя _о='ныя прiима'ти jа='сныя и= 
jа='вств_енныя. О_у=мерщвля'ется же пло'ть поще'нiемъ, 
бдjь'нiемъ и= долулега'нiемъ, и= суро'вою ну'ждною 
_о=де'ждою, и= труды` и= sлострада'нiи. Си'це 
о_у=мерщвля'ется пло'ть: па'че же сораспина'ется хр\сту`, 
и=стончева'ется же и= w=чища'ется, и= легка`, и= 
благоустро'енна су'щи, движе'нiямъ о_у=ма` послjь'дуетъ 
без\ъ сопротивле'нiя, и= совозвыша'ется высо'кому 
о_у=до'бнw. Кромjь' же сегw`, вся'кw тща'нiе су'етно 
w=блича'ется. Сiя^ честна'я тро'ица, _е=гда` въ себjь` 
само'й бу'детъ согласова'ти, ражда'етъ въ души` ли'къ 
блаже'нныхъ добродjь'телей. Нjь'сть бо мо'щно во 
о_у=кра'шенныхъ (с. 1086) се'ю тро'ицею, и=ли` слjь'дъ 
sло'бы w=брjьсти`, и=ли` не бы'ти нjь'коей w\т 
добродjь'телей: но не смуща'етъ ли о_у='мъ w\тверже'нiе 
стяжа'нiй, и= сла'вы презрjь'нiе. И='бо до'ндеже 
прилjь'пленна _е='сть къ си^мъ душа`, мно'гими 
о_у=язвля'ется страстьми`. А='зъ же, jа='кw невозмо'жно 
возлетjь'ти душjь` пригвожде'ннjьй бога'тству и= сла'вjь, 
sjьлw` о_у=твержда'ю. Не глаго'лю же, jа='кw мо'щно си^мъ 
прилjьжа'ти _е='й, дово'льнw въ рече'нныхъ тре'хъ 
подвиза'вшейся, jа='коже въ навыкнове'нiе тjь'хъ прiити`. 
А='ще бо ниеди'но вjь'сть вои'стинну добро`, то'чiю _е='же 
па'че вся'кагw добра`, w\т други'хъ же лу'чшее то`, _е='же 
подо'бнjьйше пе'рвому бы'ти о_у=вjь'рена _е='сть, и= си'це 
да'же до послjь'днихъ: ка'кw о_у='бw сребро`, и=ли` зла'то, 
и=ли` и='но что` w\т пресмыка'ющихся по земли` возлю'битъ, 
и= восхва'литъ; Сiя' же и= w= сла'вjь реч_е'на да бу'дутъ: 
но ниже` крjьпча'йша ве'щь, попече'нiя глаго'лю, сопроти'ву 
стоя'ти сло'ву. W= чесо'мъ бо попече'тся ни къ чесому' же 
w\т здjь'шнихъ возбужда'яйся, и= w=браща'яйся; Попече'нiй бо 
_о='блакъ, а='ки w\т воскуре'нiя нjь'коегw, w\т пе'рвjьйшихъ 
страсте'й, сластолю'бiя, глаго'лю, сребролю'бiя, и= 
славолю'бiя, составля'ется. И='бо си'хъ свобо'дный, и= 
попече'нiя чу'ждъ. Но ниже` прозорли'вость ра'зума и='но 
бы'ти w\т прему'дрости почита'ема, пе'рвjьйша су'щи 
вознося'щихъ горjь`, къ реч_е'ннымъ не доста'точествуетъ. Въ 
разумjь'нiи бо добродjь'телей содержа'тися и= ра'зумъ бла'га 
и= проти'внагw _о=па'снjьйшее разсужде'нiе. И='хже ра'ди 
прозорли'вость о_у=ма` тре'буетъ: w='бразу же 
о_у=потребле'нiя и= боре'нiю, и=ску'съ и= съ тjь'ломъ 
боре'нiе нау'читъ: вина' же стра'ха, не w=скудjьва'етъ 
сло'ву. _Е=ли'кw бо бо'льши _е='сть любы`, толи'кw и= 
стра'хъ прiумно'жится: _е=ли'ка наде'жда _е='сть получи'ти 
бла'го, толи'къ стра'хъ не получи'ти. _Е='же па'че w=бы'че 
о_у=грыза'ти о_у=я'звл_енныя, не'же тьмочи'сленныхъ му'къ 
прещ_е'нiя. Получи'ти бо блаже'ннjьйше, не получи'ти же 
_о=кая'ннjьйше. Да сло'во же на'ше пра'вымъ и= и=на'мw 
путе'мъ произы'детъ, w\т конца` нача'ти подоба'етъ. Си'це бо 
все` быва'ющее и= w\т своегw` конца` мни'тся и= часте'й 
раздjьле'нiе, и= чи'нъ _о='ныхъ прiима'ти. Коне'цъ о_у='бw 
живота` на'шегw _е='сть блаже'нство, _е='же то'жде рещи`, и= 
ца'рство небе'сное, и=ли` бж~iе. Сiе' же нjь'сть зрjь'ти (с. 
1087) влады'чественнjьйшую то'кмw рещи`, тр\оцу: но кромjь` 
сегw` и= бж~е'ственное прiима'ти влiя'нiе, и= jа='кw рещи` 
w=боже'нiе: и= _е='же въ на'съ недоста'точное, и= 
несоверше'нное и=сполня'тися тому`, и соверша'тися 
влiя'нiемъ. И= сiе` _е='сть о_у='мныхъ пи'ща, 
недоста'точествующагw бж~е'ственнымъ _о='нымъ влiя'нiемъ 
и=сполне'нiе, и= _е='сть кру'гъ нjь'кiй непреста'нный, w\т 
тогw'жде начина'яйся, и= тjь'мжде скончава'яйся. _Е=ли'кw бо 
разумjьва'етъ, жела'етъ: и= _е=ли'кw жела'етъ, 
наслажда'ется: _е=ли'кw же наслажда'ется, къ разумjь'нiю 
па'ки о_у=крjьпля'ется: и= па'ки начина'етъ недви'жимое 
движе'нiе, и=ли` недви'жимую недви'жность. Коне'цъ о_у='бw, 
_е=ли'кw пости'жно на'мъ, сицевы'й _е='сть. Ка'кw же къ 
сему` концу` ше'ствовати, разсмотрjь'ти подоба'етъ: 
слове'снымъ душа'мъ о_у='мнымъ су'щымъ существа'мъ, и= ма'лw 
w\тстоя'щымъ w\т а='гг~льскихъ о_у=мw'въ, здjь` су'щее во 
пло'ти житiе` въ тру'дъ дано` _е='сть, и= по'двигъ. Мзда' же 
по'двига _е='сть рече'нное состоя'нiе, да'ръ ку'пнw и= 
бла'гости бж~iя, и= пра'вды досто'йный: пра'вды о_у='бw 
jа='кw w\т свои'хъ по'двигwвъ мни'тся получи'ти сiя^ блага^я 
бла'гости же, jа='кw вся'кiй тру'дъ неизрече'ннw дарови'тая 
си'ла превосхо'дитъ. Прито'мъ же, jа='кw и= то` са'мое, 
_е='же мощи` содjь'яти бла'го, бж~iй _е='сть да'ръ. Кi'й 
о_у='бw здjь` по'двигъ; Душа` слове'сная съ живо'тнымъ 
сопряже'ся тjь'ломъ, w\т земли` бытiе` и=му'щимъ, и= къ 
до'льнимъ клоня'щимся: си'це же съ си'мъ сраствори'ся, 
jа='кw _е=ди'ному бы'ти w\т дву'хъ си'хъ себjь` проти'вныхъ, 
души` и= тjь'ла, не послjь'дующу преwбраще'нiю, и=ли` 
смjьше'нiю часте'й, да не бу'детъ; но w\т дву'хъ по 
_е=стеству` разли'чныхъ су'щихъ _е=ди'ному лицу` бы'ти въ 
дву'хъ соверше'нныхъ _е=стества'хъ. Та'кw о_у='бw 
сугубоесте'ственное нjь'какw бы'вши смjь'шенное сiе` 
живо'тно человjь'къ, сво'йств_енная ка'ждому _е=стеству` w\т 
ча'сти w=бы'че твори'ти, и= тjь'лу о_у='бw _е=сте'ственнw 
подо'бныхъ жела'ти. Жела'нiе бо сiе` _е=сте'ственно _е='сть 
веще'мъ къ подw'бнымъ себjь`, jа='кw вспомоществу'ему, 
сi'есть w\т соедине'нiя подо'бныхъ бытiю`: тjь'мже и= 
наслажда'тися _о='ными чу'вствомъ _е=сте'ственно _е='сть. 
_Е=ще' же тя'жку су'щу тому`, поле'зно быва'етъ 
w=слабле'нiе: живо'тну о_у='бw _е=стеству` _е=ст_е'ственна 
(с. 1088) и= жела^тельна су'ть сiя^. Слове'сной же души`, 
jа='кw о_у='мному существу`, _е=сте'ств_енна и= жела'т_ельна 
су'ть вся^ о_у='мная, и= тjь'хъ наслажде'нiе сво'йственнымъ 
_е='й w='бразомъ. Пре'жде же всjь'хъ и= над\ъ всjь'ми, 
любо'вь къ бг~у въ не'й _е=сте'ственнjь вкорене'на _е='сть. 
И= хо'щетъ о_у='бw тjь'мъ наслажда'тися, и= и=ны'ми 
о_у='мными существа'ми: но не мо'жетъ безпрепя'тственнw сiе` 
твори'ти. Пе'рвый о_у=`бо человjь'къ безпрепя'тственнw, 
jа='коже чу'вствомъ чу'вств_енная, си'це о_у=мо'мъ, 
о_у='мная воспрiима'ти и= тjь'хъ наслажда'тися можа'ше. Но 
потре'бно бjь` _о='ному, не въ ху'ждшихъ, но въ лу'чшихъ 
о_у=пражня'тися. _О=боя' бо бjь` могi'й, а='ще ли съ 
о_у='мными пребыва'ти о_у=мо'мъ, а='ще ли съ чу'вственными 
чу'вствомъ. Глаго'лю же, не jа='кw не до'лженъ бjь` а=да'мъ 
о_у=потребля'ти чу^вства, не бо` всу'е w=бложе'нъ бjь` 
тjь'ломъ, но jа='кw чу'вственными о_у=слажда'тися не 
подоба'ше: но красоту` тва'рей воспрiе'млющему къ вино'внику 
востека'ти потре'бно бя'ше, и= тjь'мъ и= w\тсю'ду 
о_у=слажда'тися со о_у=дивле'нiемъ сугу^бы и=му'щу вины` 
о_у=дивля'тися созда'вшему: а= не къ чу^вственнымъ 
пригвожда'тися, и= си^мъ о_у=дивля'тися о_у='мную w=ста'вивъ 
добро'ту. А=да'мъ о_у='бw та'кw: _е=гда' же sлjь` _о='нъ 
чу'вство о_у=потреби'въ, чу'вственнjьй о_у=диви'ся 
добро'тjь, красну` jа=ви'вшуся плоду` къ видjь^нiя _е=гw` и= 
добру` въ снjь'дь, _е=гw'же вкуси'въ, w=ста'ви наслажде'нiе 
о_у='мныхъ. Тjь'мже пра'ведный судiя`, недосто'йна _е=го` 
суди'въ тjь'хъ, jа=`же презрjь`, видjь'нiя глаго'лю, бж~iя 
и= су'щихъ, и=згна` _е=го`, положи'въ тьму` кромjь'шну, 
между` тjь'мъ и= безпло'тными существы`: не подоба'ше бо 
нечи^стымъ w=ста'вити свята^я, но jа=`же возлюби`, тjь'ми 
попусти` наслажда'тися, да'въ жи'ти чу'вствомъ, и= ма'лыми 
о_у=ма` слjьда'ми. W\тсю'ду на'мъ по'двигъ къ о_у='мнымъ 
чу'вствамъ тягча'йшъ содjь'лася: не бо` во вла'сти на'шей 
о_у='мными наслажда'тися, jа='коже чу'вственными чу'вствомъ, 
по рече'нному. А='ще и= креще'нiемъ вспомоществу'еми _е=смы` 
w=чища'еми, и= возвыша'еми: _о=ба'че _е=ли'кw возмо'жно 
на'мъ, въ мы'сленныхъ о_у=пражня'тися подоба'етъ, а= не въ 
чу'вственныхъ, и= тjь'мъ о_у=дивля'тися, и= та^я хотjь'ти: 
w\т чу'вственныхъ же не чесому'же сво'йственнjь 
о_у=дивля'тися, ниже` наслади'тися (с. 1089) восхотjь'ти. 
Вои'стинну бо таковы'й ни _е=ди'нагw къ о_у='мнымъ сло'ва 
и=мjь'ти мни'тся. _Е=ли'кw же существо` существа` толи'кw и= 
добро'та добро'ты чу'днjьйша _е='сть. Вмjь'стw же 
благолjь'пнjьйшагw сту'днjьйшее, и= вмjь'стw честнjь'йшагw 
безче'стнjьйшее жела'ти, ко'е не превосхо'дитъ безу'мiе; И= 
сiя^ о_у='бw w\т _о=бои'хъ тва'рехъ чу'вственныхъ и= 
о_у='мныхъ. Что' же рещи` мо'жемъ w= су'щемъ превы'ше си'хъ 
_е=гда` и= сему` предполага'емъ безwбра'зное вещество`, и= 
не благолjь'пное; Се'й о_у='бw _е='сть по'двигъ, _е='же 
внима'ти себjь` со _о=па'сствомъ, да о_у='мныхъ при'снw 
наслажда'емся, къ тjь^мъ и= о_у='мъ и= жела'нiе 
простира'юще, да николи'же w\т си'хъ w=крада'еми бу'демъ 
чу'вственныхъ, w\твле'кшеся ктому` чу'вствомъ, jа='кw 
о_у=дивля'тися веще'мъ w= себjь` самы'хъ су'щымъ. Но а='ще 
и= чу'вство подоба'етъ о_у=потреби'ти, сегw` ра'ди 
о_у=потреби'ти подоба'етъ, да w\т тва'рей творца` позна'емъ, 
въ тjь'хъ зря'ще _о='нагw jа='кw въ вода'хъ со'лнце. Зане` 
w='брази су'ть въ су'щихъ пе'рвагw всjь'хъ вино'вника, 
_е=ли'кw _о='нымъ вмjьсти'тельно. Сiе` о_у='бw _е='сть 
и=справле'нiе на'ше: ка'кw же то` и=спра'вити, разсмотрjь'ти 
подоба'етъ. Рече'но бо _е='сть, jа='кw тjь'ло наслажда'тися 
жела'етъ сво'йственными себjь` вещьми` посре'дствомъ 
чу'вствъ, _е='же проти'вно _е='сть произволе'нiю души`: и= 
_е=ли'кw бо'лjье о_у=крjьпля'ется тjь'ло, бо'лjье жела'етъ. 
Сегw` о_у='бw ра'ди да пече'тся душа`, всjь^мъ чу'вствамъ 
о_у=зду` наложи'ти, да не чу'вственными наслажда'емся, 
jа='коже рече'ся. Зане'же па'че о_у=крjьпля'яся тjь'ло, 
па'че о_у=стремля'ется: па'че же о_у=стремля'ется, 
неудободержи'мо быва'етъ: тща'тися о_у='бw подоба'етъ 
душjь`, w= о_у=мерщвле'нiи _о='нагw посто'мъ, бдjь'нiемъ, 
стоя'нiемъ, долулега'нiемъ, не w=мове'нiемъ, и= вся'кимъ 
и=ны'мъ sлострада'нiемъ, да о_у=вяди'въ си'лу тогw`, 
о_у=до'бь о_у=правля'емо и='мать и= благопослу'шно къ 
о_у='мнымъ свои^мъ дjья'нiямъ. Сiе' бо бjь` предлежа'щее ко 
и=справле'нiю: но зане` сiя^ жела'ти о_у='бw о_у=до'бно, 
твори'ти же не о_у=до'бно, и= многоразли^чны су'ть си'хъ 
и=справле'нiй погрjьш_е'нiя, а='ще и= вельми` вне'млетъ 
кто`, ча'стw чу'вству w=крада'ющу: тре'тiе о_у=мы'слися 
врачевство` моли'тва, и= сле'зы. Мл~тва бо бл~годаре'нiе 
и='мать w= да'нныхъ благи'хъ, и= проше'нiе w=ставле'нiя 
грjьхw'въ, и= о_у=крjьпля'ющыя (с. 1090) впре'дь си'лы. 
И='бо кромjь` бж~е'ственныя по'мощи, jа='коже и= пре'жде 
рече'ся, ничто'же мо'жетъ и=спра'вити душа`, _е=ще' же 
соедине'нiе съ жела'емымъ, и= наслажде'нiе, и= соверше'нное 
жела'тельныя си'лы ко _о='ному наклоне'нiе. _Е='же 
и=справле'нiя ча'сть _е='сть и=зря'днjьйшая, дабы` 
о_у=вjьща'ти хотjь'нiе, сiя^, _е=ли'кw возмо'жно, sjьлw` 
хотjь'ти. Сле'зы же мно'гу и='мутъ си'лу, и= w= грjьсjь'хъ 
бо о_у=милостивля'ютъ вл\дку, и= прибыва'ющыя на'мъ w\т 
чу'вственныя сла'сти скв_е'рны w=чища'ютъ, и= къ гw'рнимъ 
воскриля'ютъ жела'нiе: и= сiя^ су'ть та'кw. Послjь'дующее 
о_у=`бо w\т тjь'хъ и=справле'нiе, _е='сть о_у='мныхъ 
видjь'нiе, и= жела'нiе соверше'нное. W\тсю'ду же пло'ти 
о_у=кроще'нiе, _е=гw'же ча'сти, и= поще'нiе, и= 
цjьлому'дрiе, и= про'чее все` _е=ди'но ра'ди друга'гw 
соверша'емое: ра'ди си'хъ и= съ си'ми моли'тва. Вся'кое же 
w\т тjь'хъ на мно'жайшыя ча^сти раздjьля'ется. Jа='коже бо 
та^ и=ны'хъ ра'ди быва'ютъ, та'кw и=на^я тjь'хъ ра'ди. 
Никто'же да мни'тъ славолю'бiе и= сребролю'бiе тjь'лу 
прили'чествовати: тjь'лу бо сластолю'бiе то'чiю 
прили'чествуетъ: _е=му'же врачевство` поле'зно w=брjь'теся, 
о_у=мерщвле'нiе тjь'ла. Реч_е'нная же _о=боя` славолю'бiе, 
глаго'лю, и= сребролю'бiе, порожд_е'нiя су'ть неразу'мiя. 
W\т неиску'са бо и='стинныхъ бла^гъ душа` и= невjь'дjьнiя 
о_у='мныхъ, лw'жная вы'мысли блага^я. Бога'тствомъ мня'щися 
воспо'лнити лише'нiе: вку'пjь же и= сластолю'бiя и= 
славолю'бiя ра'ди w= бога'тствjь пече'тся, _е='же са'мо по 
себjь` jа='коже и= и='но ко'елибо добро`, _о=ба'че не 
и='стинное, w= не'мже глаго'лемъ, jа='кw w\т невjь'дjьнiя 
и='стинныхъ бла^гъ быва'етъ сiе`. Славолю'бiе же, не 
ску'дости ра'ди тjьле'сныя: ни ма'лагw бо въ лише'нiи 
тjьле'сныхъ потре'бъ о_у=тjьше'нiя w= тогw` не быва'етъ. Но 
w\т неиску'са и= невjь'дjьнiя пе'рвагw добра`, и= и='стинныя 
сла'вы. И= сегw` вино'вно, и= вкра'тцjь рещи`, всjь'хъ sw'лъ 
ко'рень _е='сть неразу'мiе. Не возмо'жно бо веще'й 
_е=стество`, jа='коже подоба'етъ, пости'гшу, w\тку'ду 
произы'де ка'ждое, и= ка'мw w=браща'ется, та'же сво'й 
коне'цъ презрjь'вшу, къ земны^мъ стреми'тися: не бо` хо'щетъ 
душа` ви'димагw добра`: а='ще же w\т навыкнове'нiя и= 
му'чима быва'етъ: но и= навыкнове'нiе побjьди'ти мо'жетъ 
_о=на`. Но _о=ба'че, _е=гда` _е=ще` не бjь` навыкнове'нiе, 
по невjь'дjьнiю прельща'шеся. Тjь'мже (с. 1091) w\т 
пе'рвjьйшихъ пе'рвjье тща'тися подоба'етъ, и= w= су'щихъ 
пра'вw мы'слити, та'же послjь'довательнjь хотjь'нiе къ 
пе'рвому добру` возвыша'ти: вся^ же ви^димая презрjь'ти, 
позна'вшему мно'гу си'хъ суету`. Что' бо къ на'шему концу` 
спосо'бствуетъ; И= да реку` все` вкра'тцjь: _е=ди'но то'чiю 
_е='сть дjь'ло слове'сныя въ тjь'лjь души`, своегw` конца` 
жела'ти. Зане` хотjь'нiя дjь'йство кромjь` ра'зума не 
дви'жимо _е='сть. Сегw` ра'ди о_у='мнjь дjь'йствовати 
воспрiя'хомъ. А='ще ли о_у=`бо хотjь'нiя ра'ди разумjьва'ти, 
а='ще ли же и= тогw` самогw` ра'ди, и= хотjь'нiя ра'ди 
_е='же и= па'че мни'тся. Бл~же'нство бо, _е=гw'же не то'чiю 
вино'вно, но и= w='бразъ здjь'шнее подви'жническое житiе`. 
_О=боя^ и='мать дjь^йства, разумjь'нiе же и= хотjь'нiе, 
си'рjьчь, любо'вь и= сла'дость. А='ще ли о_у='бw _о='ба 
дjь^йства, а='ще ли _е=ди'но w\т дву'хъ _е='сть 
гла'внjьйшее, да любому'дрствуютъ w= се'мъ хотя'щiе. Ны'нjь 
же _о=боя^ полага'емъ дjь^йства, w\т ни'хже _о='во о_у='бw 
видjь'нiе, _о='во же дjья'нiе нарица'емъ. Не возмо'жно же 
_е=ди'но w\т дву'хъ без\ъ друга'гw w=брjьсти` въ 
высоча'йшихъ си'хъ дjь'йствахъ: въ ни'жнихъ же и= 
послjь'дующихъ _о='нымъ, возмо'жно. _Е=ли^ка же возбраня'ютъ 
си^мъ дjь'йствамъ, и=ли` и= къ сопроти^внымъ о_у=клоня'ются, 
sлw'бы нарица'емъ: _е=ли^ка же вспомоществу'ютъ, и=ли` и= 
препя'тствiй свобожда'ютъ, добродjь^тели: дjь^йства же, 
jа=`же w\т добродjь'телей, и=справл_е'нiя: а= jа=`же w\т 
проти'вныхъ, преступл_е'нiя и= прегрjьш_е'нiя. Вся'кагw же 
дjь'йства видотво'рное, а='ще ли къ го'ршему, а='ще ли къ 
лу'чшему, намjь'ренiе кра'йнjьйшее, _е='же дjь'йство _е='сть 
сложе'но w\т разумjь'нiя и= хотjь'нiя бы'ти.
