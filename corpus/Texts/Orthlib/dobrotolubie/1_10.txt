<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 114)



Тогw'жде вjь'дjьнiе и=звjь'стное.



W= безмо'лвiи и= моли'твjь, _е=ще' же и= w= зна'менiяхъ 
благода'ти и= пре'лести: и= ко'е _е='сть разли'чiе теплоты` 
и= дjь'йства, и= jа='кw без\ъ наста'вника пре'лестiю 
о_у=до'бнw побjьжда'емся, гла'въ _i~.

а~. Подоба'ше о_у='бw на'мъ рещи`, по вели'кому 
о_у=чи'телю, jа='кw непотре'бна по'мощь w\т писа'нiй и=ли` 
w\т и=нjь'хъ _о=т_е'цъ. _w знаменоно'сне ло'ггiне! но си'це 
бы'ти бг~онауч_е'ннымъ: бу'дутъ бо, глаго'летъ писа'нiе, 
вси` науче'ни бг~омъ{I=wа'н. гл. s~, ст. м~_е.}, jа='кw w\т 
негw` и= тjь'мъ. вjь'дjьти же и= науча'тися пол_е'зная, не 
то'чiю мы` сподо'бихомся, но и= кi'йждо w\т вjь'рныхъ, 
jа='кw зако'нъ дх~а на скрижа'лjьхъ серде'цъ на'шихъ 
начерта'нъ носи'ти, и= непосре'дственнjь и= херувi'мски, 
_е='же о_у=дивле'нiя досто'йно, чи'стою въ се'рдцjь 
моли'твою бесjь'довати со i=и~сомъ. Но поне'же младе'нцы 
_е=смы` во вре'мя па'ки созда'нiя, ниже` благода'ть 
разумjь'юще, ни w=бновле'нiя созира'юще, ниже` па'че 
вjь'дяще превосходя'щее вели'чества, че'сти же и= сла'вы, 
_е='йже прiwбщи'хомся, и= jа='кw до'лжни _е=смы` 
за'повjьдьми возрасти'тися душе'внjь и= духо'внjь, и= 
о_у=ви'дjьти о_у='мнjь, _е='же прiя'хомъ: па'даемъ мно'зiи 
въ нечу'вство и= помраче'нiе небреже'нiемъ и= 
стра'стнjьйшимъ навыкнове'нiемъ. И= ниже` а='ще _е='сть 
бг~ъ, вjь'мы, ниже` что` _е=смы`, и=ли` каковы` бы'хомъ 
сы'нове бж~iи, и= сы'нове свjь'та, ча^да и= о_у='ди 
хр\стw'вы. А='ще же и= му'жи су'ще креща'емся, _о=ба'че въ 
водjь` то'чiю, а= не и= ду'хомъ w=щуща'емъ. А='ще же и= 
ду'хомъ w=бновля'емся, вjь'руемъ просто'ю вjь'рою ме'ртвою, 
а= не дjь'йствуемою, и= во двоеду'шiи (с. 115) быва'ти 
глаго'лемъ: и= та'кw са'мою ве'щiю пло'ть су'ще, и= пло'тски 
живе'мъ и= хо'димъ. А='ще же и= ка'емся, тjьле'снjь то'чiю, 
а= не духо'внjь за'пwвjьди твори'мъ и= познава'емъ. А='ще же 
и= мно'гихъ ра'ди трудw'въ человjьколю'бнjь сподо'битъ 
нjь'кихъ благода'ть jа=вле'нiя, jа='кw пре'лесть ту` 
прiе'млемъ. А='ще же и= въ други'хъ дjь'йствуему благода'ть 
о_у=слы'шимъ, jа='кw пре'лесть _о='ную за'висти ра'ди 
вмjьня'емъ. И= та'кw ме'ртви пребыва'емъ да'же до сме'рти, 
не w= хр\стjь` живя` и= не дjь'йствуя, и= _е='же и='мамы, по 
писа'нiю, во вре'мя и=схо'да и=ли` суда`, невjь'рiя ра'ди 
и=ли` w\тча'янiя w\ти'мется w= на'съ{Ма'рка гл. д~, ст. 
к~_е.}, не разумjьва'я, jа='кw по _о=ц~у` подоба'етъ и= 
ча'дwмъ бо'зjьмъ бы'ти w\т бг~а, и= духw'внымъ w\т дх~а, 
рожде'нное бо, глаго'летъ писа'нiе, w\т ду'ха, ду'хъ 
_е='сть{I=wа'н. гл. г~, ст. г~_i.}: мы' же пло'ть _е=смы`, 
а='ще и= вjь'рни и= небе'сни бы'вше, сегw` ра'ди дх~ъ бж~iй 
не пребыва'етъ въ на'съ. И= сегw` ра'ди попусти` гд\сь 
навед_е'нiя и= плjьн_е'нiя, и= закол_е'нiя о_у=мно'жи, 
w\тсjьщи` хотя` sло'бу, и=ли` спасти` крjь'пльшими 
врачевства'ми. 

в~. И= пе'рвjье о_у='бw рещи` подоба'етъ, бг~у даю'щу 
глаго'лъ благовjьству'ющымъ сицева^я блага^я, ка'кw 
w=бря'щетъ кто`, па'че же w=брjь'тено бы'сть, _е='же 
и='мать, и=ли` прiя'тъ хр\ста` креще'нiемъ въ дс~jь, по 
а=п\слу па'vлу: и=ли` не зна'ете себе`, jа='кw i=и~съ 
хр\сто'съ живе'тъ въ сердца'хъ ва'шихъ;{в~ Кор. гл. г~_i, 
ст. _е~.} глаго'летъ писа'нiе. Пото'мъ же и= ка'кw 
пред\ъуспjь'ти, по си'хъ же и= ка'кw w=брjь'тенное 
сохрани'ти. И=зя'щнjьйшiй бо и= кра'ткiй w='бразъ, рещи` w= 
кра'йнихъ со средо'ю сокраще'ннjь, мно'гую и=му'щихъ 
широту`. Зане` мно'зи по'двигомъ подвиза'шася, доне'лjьже 
w=брjьто'ша и=ско'мое, и= до сегw` жела'нiе свое` 
простро'ша, въ пр_е'дняя же не и='дутъ, ниже` пеку'тся w= 
си'хъ, дово'льни су'ще то'чiю, _е='же въ нача'лjь 
w=брjьто'ша: запе'ншеся же и= _о='тай распу'тiемъ ше'дше, 
до'брjь ше'ствовати мня'тъ, и= без\ъ прiwбрjь'тенiя во'дятся 
внjьу'ду сегw`. _О='вiи же дости'гше среды` просвjьще'нiя, 
къ концу` разлjьни'вшеся w=слабjь'ша, и=ли` вспя'ть 
неради'вымъ житiе'мъ возврати'вшеся новонача'льнiи 
содjь'лашася. (с. 216) _О='вiи же дости'гше соверше'нства, 
невнима'нiемъ па'даютъ w\т мнjь'нiя, и= вспя'ть 
возвраща'ются, и= дjь'лы и= ср_е'днимъ и= новонача^льнымъ 
ра'вни быва'ютъ. Новонача'льныхъ же и= сре'днихъ и= 
соверше'нныхъ _е='сть, _о='вjьхъ о_у='бw дjь'йство: 
_о='вjьхъ же, просвjьще'нiе: _о='вjьхъ же, w=чище'нiе души`, 
и=ли` воскресе'нiе. 



W= _е='же ка'кw w=брjьсти` дjь'йство. 

г~. Двjьма` w='бразы прiwбрjьта'ется дjь'йство дх~а, 
_е='же въ креще'нiи та'инственнjь прiя'хомъ. И= вопе'рвыхъ 
_о='бще рещи`, дjь'ланiемъ за'повjьдей, мно'гимъ трудо'мъ и= 
вре'менемъ да'ръ се'й w\ткрыва'ется, jа='коже ма'ркъ ст~ы'й 
глаго'летъ. И= _е=ли'кw и=сполня'емъ за'пwвjьди, потоли'ку 
jа=вле'ннjье возсiява'етъ на'мъ своя^ зари^. Второ'е, 
худо'жественнымъ и= ча'стымъ призыва'нiемъ гд\са i=и~са, 
си'рjьчь па'мятiю бж~iею jа=вля'ется въ повинове'нiи. И= w\т 
пе'рвагw о_у='бw жи'тельства коснjь'е: w\т втора'гw же 
скорjь'е, а='ще и= навыкнове'нiемъ w=бря'щетъ болjь'зненнjь 
и= терпjьли'внjь, копа'я зе'млю и= и=зыску'я зла'то. А='ще 
о_у='бw хо'щемъ непреле'стнjь w=брjьсти` и='стину, и= 
позна'ти ю=`, потщи'мся серде'чно то'чiю и=мjь'ти дjь'йство, 
безви'дно вся'чески, невоwбраже'нно, и= ниже` зра'къ и=ли` 
w='бразъ а='кибы ст~а'гw мечта'тельнjь созерца'ти, ниже` 
свjь'ты зрjь'ти: w=бы'че бо пре'лесть въ нача'лjь па'че 
прельща'ти о_у='мъ неиску'сныхъ таковы'ми ло'жными 
мечта'ньми. Но то'чiю дjь'йство моли'твы въ се'рдцjь 
дjь'йствующее и=мjь'ти потщи'мся, согрjьва'ющо о_у='мъ и= 
веселя'що, и= къ неизрече'ннjьй любви` бж~iей и= 
человjь'честjьй распаля'ющо ду'шу. Тjь'мже и= смире'нiе и= 
сокруше'нiе нема'ло тогда` w\т мл~твы быва'етъ: поне'же 
моли'тва въ новонача'льныхъ _е='сть приснодви'жимое 
о_у='мное дjь'йство ст~а'гw дх~а. Въ нача'лjь о_у='бw jа='кw 
_о='гнь весе'лiя, w\т се'рдца прозяба'емь: въ концjь' же, 
jа='коже свjь'тъ благоуха'ющъ дjь'йствуемь. 

д~. Въ нача'лjь же зна'м_енiя и='щущымъ _о='ную 
и='стину, а= не jа='кw и=скуша'ющымъ су'ть такова^, jа='коже 
сама` прему'дрость вjьща'етъ: W=брjьта'ется не и=скуша'ющымъ 
_е=гw`: jа=вля'ется же не (с. 217) невjь'рующымъ 
_е=му`.{Прем. Сол. гл. а~, ст. в~.} Въ и=нjь'хъ о_у='бw 
jа='кw свjь'тъ возсiява'етъ. въ и=нjь'хъ же ра'дованiе 
тре'петно: въ други'хъ же ра'дость, въ и=нjь'хъ же 
совоку'пнjь ра'дость и= стра'хъ: въ и=нjь'хъ же тре'петъ и= 
ра'дость, въ _о='вjьхъ же, и=ногда` и= сле'зы и= стра'хъ. 
Ра'дуется о_у='бw душа` посjьще'нiю и= ми'лости бж~iей, 
бои'тся же и= трепе'щетъ прише'ствiя _е=гw`, jа='кw пови'нна 
во грjьсjь'хъ мно'зjьхъ. О_у= _о='выхъ же па'ки въ нача'лjь 
быва'етъ сокруше'нiе неизрече'нное, и= болjь'знь души` 
неизглаго'ланная: Болjь'знуетъ бо jа='кw ражда'ющая и= 
боля'щая, по писа'нiю.{Сира'х. гл. м~и, ст. к~а. I=wа'н. гл. 
s~_i, ст. к~а.} Жи'во бо сло'во и= дjь'йственно, си'рjьчь 
i=и~съ прохо'дитъ, jа='коже а=п\слъ глаго'летъ, до 
раздjьле'нiя души' же и= ду'ха, членw'въ же и= мозгw'въ, 
jа='кw да стра'стное и=ста'етъ вся'чески w\т всjь'хъ часте'й 
души` и= тjь'ла.{_Е=вр. гл. д~, ст. в~_i.} Во и=нjь'хъ же 
любо'вь и= ми'ръ ко всjь^мъ нера'туемый зри'тся: въ други'хъ 
же ра'дованiе, _е='же и= взыгра'нiе мно'гими w='бразы 
_о=тцы` реко'ша, ду'ха су'щи си'ла и= се'рдца жи'ва 
движе'нiе. Сiе' же и= скака'нiе и= воздыха'нiе дх~а 
нарица'ется, неизглаго'ланнjь w= на'съ хода'тайствующагw къ 
бг~у. Во'лну же сiе` пра'вды бж~iя и=са'iа и=менова`, и= 
боде'нiе вели'кiй _е=фре'мъ: Гд\сь же и=сто'чникъ воды` 
теку'щiя въ живо'тъ вjь'чный.{I=wа'н. гл. д~, ст. д~_i.} 
Во'ду же дх~ъ и=менова` ска'чущую въ се'рдцjь; и= кипя'щую 
си'лою sjь'льною. 

_е~. Вjь'дjьти досто'итъ, jа='кw взыгра'нiе, си'рjьчь 
возра'дованiе, два` разли^чiя и='мать. _Е=ди'но _е='сть 
тихоwбра'зное, _е='же и= бiе'нiе и= воздыха'нiе, и= 
хода'тайство дх~а глаго'лется: и= вели'кое се'рдца, _е='же 
и= взыгра'нiе и= скака'нiе глаго'лется, се'рдца жи'ва къ 
бж~е'ственному возду'ху воспротяже'нное летjь'нiе. W\т 
бж~е'ственнагw бо дх~а воскриля'ема раче'нiемъ, и= w\т 
о_у='зъ страсте'й w=свобожда'емая душа`, къ гw'рнимъ и= 
пре'жде и=схо'да возлетjь'ти тщи'тся, жела'я тяготы` 
разрjьши'тися. Сiе' же и= возмуще'нiе дх~а, и=ли` 
воскипjь'нiе и= движе'нiе глаго'лется, по _е='же: I=и~съ же 
возмути'ся дх~омъ, подви'гся си'лою, и= рече`: гдjь` 
положи'сте _е=го`;{I=wа'н. гл. а~_i, ст. л~д.} 

(с. 118)

s~. Подоба'етъ же вjь'дати, jа='кw бж~е'ственный стра'хъ 
тре'пета не и='мать. W= тре'петjь же глаго'лю, не и='же w\т 
ра'дости происхо'дитъ, но и='же w\т гнjь'ва, си'рjьчь 
наказа'нiя и= w=ставле'нiя: но тре'петное ра'дованiе, _е='же 
w\т мл~твы, во _о=гнjь` бж~е'ственнагw стра'ха приходя'що. 
Стра'хъ же не тре'петный, и='же w\т гнjь'ва си'рjьчь му'ки, 
но w\т прему'дрости, и='же и= нача'ло прему'дрости 
глаго'лется.{При'тч. гл. а~, ст. з~.} Раздjьля'ется же 
стра'хъ троя'кw, а='ще и= двоя'кw _о=тцы` реко'ша: на 
стра'хъ вво'дный, соверше'нный, та'же и= гнjь'вный, _е=го'же 
и= тре'петъ вои'стинну досто'итъ зва'ти, си'рjьчь колеба'нiе 
и= сокруше'нiе. 

з~. Тре'петъ же разли^чiя и='мать многоwбра'зна: и='нъ 
_е='сть гнjь'ва, и='нъ ра'дости, и= и='нъ jа='рости, и= 
и='нъ и='же w\т ста'рости, и= другi'й, и='же w\т грjьха`, 
си'рjьчь пре'лести. _О=ба'че подви'жника въ нача'лjь 
ра'туетъ тре'петъ, и='же w\т ра'дости, и= и='же w\т грjьха`: 
но не всjь^мъ же си'це быва'етъ. Зна'м_енiя же _о=бою` 
су'ть: _е=ди'нагw о_у=`бо тре'петное ра'дованiе во мно'зjь 
весе'лiи и= слеза'хъ, бл~года'ть о_у=тjьша'етъ ду'шу. 
Друга'гw же нестро'йна теплота` и= киче'нiе и= 
жестокосе'рдiе распаля'етъ ду'шу, и= разжиза'етъ 
сочета'тельныя о_у='ды, и= къ сплете'нiю тjьлеси` и= любви` 
мечта'нiемъ вну'трь въ соизволе'нiи твори'тъ студодjья'нiе. 

и~. Вjь'мы сугу'бу бы'ти дjь'йствiю вся'кому 
новонача'льному, и= сугу'бw дjь'йствуему въ се'рдцjь и= 
несмjь'снjь. _О='ву о_у='бw w\т благода'ти, _о='ву же w\т 
пре'лести, jа='коже свидjь'тельствуетъ вели'кiй ма'ркъ 
подви'жникъ, си'це глаго'ля: _Е='сть дjь'йство дх~о'вное, и= 
_е='сть дjь'йство сатанино`, младе'нцу невjь'домо. И= па'ки 
вjь'мы тро'йственной бы'ти теплотjь` дjь'йства, въ 
человjь'цjьхъ воспаля'емой: и=но'й бы'ти w\т бл~года'ти, 
и=но'й w\т пре'лести, си'рjьчь грjьха`, и= и=но'й w\т 
о_у=множе'нiя кро'ви, _е='же и= растворе'нiе а=фрiка'нскiй 
нарече` fала'ссiй, и= jа='кw воздержа'нiемъ о_у=мjь'реннымъ 
о_у=кроща'ти сiю` и= о_у=смиря'ти подоба'етъ. 

f~. Дjь'йство бл~года'ти _е='сть си'ла _о=гня` 
дх~о'внагw: _е='же въ ра'дости и= весе'лiи серде'чнjь 
дви'жетъ, о_у=твержда'етъ и= согрjьва'етъ (с. 219) и= 
w=чища'етъ ду'шу, и= по'мыслы о_у='бw о_у=толя'етъ, jа='кw 
на ча'съ: тjьле'сное же движе'нiе о_у=мерщвля'етъ на вре'мя. 
Зна'м_енiя же _е=гw` и= плоды`, jа=вля'ющiе и='стину, су'ть 
сiя^: сле'зы, сокруше'нiе, смире'нiе, воздержа'нiе, 
молча'нiе, терпjь'нiе, _е='же кры'тися, и= _е=ли^ка су'ть 
такwва'я, и='миже несумнjь'ннjь и=звjьща'емся. 

_i~. Дjь'йство пре'лести _е='сть, грjьха` раждеже'нiе, 
_е='же въ сла'сти распаля'етъ ду'шу, и= къ совокупле'нiю 
тjьле'съ неи'стово жела'нiе къ тjьле'снjьмъ движе'нiи 
воздвиза'етъ. Нека'чественно же _е='сть все` и= нестро'йно, 
по ст~о'му дiа'доху: ра'дость и='мать безслове'сну, и= 
мнjь'нiе, и= мяте'жъ, и= весе'лiе нека'чественно. И=ли` 
па'че рещи`, непита'тельнw дjь'йствуетъ къ по'хотной ча'сти 
въ сла'сти растепле'ннjьй, подая` по'хоти вещество` 
раждеже'нiя сла'сти, и= несы'тну о_у=тро'бу 
содjь'йственницею и=му'що. W\тсю'ду бо прiwбща'етъ и= 
возжига'етъ растворе'нiе пло'ти, прiе'мля вину` ко _е='же 
дjь'йствовати и= жещи` ду'шу, и= ко _е='же привлещи` ю=` къ 
себjь`, jа='кw да пома'лу w\тжене'тъ w\т себе` человjь'къ 
благода'ть навыкнове'нiемъ сладостра'стiя.
