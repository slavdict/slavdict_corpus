<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


(с. 529)

ДОБРОТОЛЮ'БIЕ,

И=ЛИ`

СЛОВЕСА` И= ГЛАВИ^ЗНЫ СЩ~Е'ННАГW ТРЕЗВJЬ'НIЯ.

Ча'сть тре'тiя.

(с. 530)

По бл~гослове'нiю ст~jь'йшагw прави'тельствующагw сv"но'да.

(с. 533)

Прп\дбный _о=те'цъ на'шъ и=са'iа w\тше'льникъ живя'ше въ 
лjь'то три'ста седмьдеся'тое по рж\ствjь` хр\сто'вjь, 
совреме'ненъ бы'въ а='ввjь мака'рiю вели'кому. Дне'мъ же и= 
но'щiю въ бж~е'ственномъ поуча'вся писа'нiи, и= _о=би'льныя 
струи^ духо'вныя му'дрости и=з\ъ и=сто'чникwвъ сп~се'нiя 
почерпну'вши, мно'гихъ и= прекра'сныхъ слове'съ бы'лъ 
творце'мъ, содержа'щихъ разли^чныя душепол_е'зныя в_е'щи, 
jа='кw цjь'лая кни'га и=з\ъ си'хъ составля'ется. W\т ни'хже 
и= кни'жицу сiю` w\тдjьли'вши, жела'ющымъ соблюсти` сво'й 
о_у='мъ, предложи'хомъ. О_у='читъ бо вкра'тцjь, ка'кw 
подоба'етъ прило'ги помыслw'въ w\тража'ти и= незазо'рную 
со'вjьсть и=мjь'ти и= та'йнw поуча'тися, и= въ безмяте'жiи 
вся'комъ разу'мнw сохраня'ти треча'стiе души`.

(с. 534)



СТ~А'ГW И=СА'IИ W\ТШЕ'ЛЬНИКА.

W= блюде'нiи о_у=ма`, к~з гла'въ.

а~. О_у=ма` _е='сть гнjь'въ по _е=стеству` над\ъ страстьми`, 
и= без\ъ гнjь'ва ниже` чистота` въ человjь'кjь быва'етъ, 
а='ще не бу'детъ гнjь'ватися на вся^ всjьва'_емая въ него` 
w\т врага`. _Е=гда` о_у=`бо w=брjь'те сего` i='wвъ, поноси` 
врагw'мъ свои^мъ, глаго'ля и=`мъ: Безче'стнiи и= 
похуле'ннiи, ску'дни вся'кагw бла'га, и=`хже не вмjьня'хъ 
досто'йными бы'ти псw'въ мои'хъ ста'дъ.{I='wва гл. а~, ст. 
а~ и= д~.} Хотя'щiй же прiити` во _е=сте'ственный гнjь'въ, 
w\тсjька'етъ вся^ хотjь^нiя своя^, до'ндеже не поста'витъ 
себя` въ су'щемъ по _е=стеству` состоя'нiи о_у=ма`.

в~. А='ще бу'деши противля'тися враждjь`, и= о_у='зриши, 
jа='кw _о=на` и=знемо'гши w\т тебя` вспя'ть бjьжи'тъ, да не 
возра'дуется твое` се'рдце. Поне'же sло'ба духw'въ созади` 
и='хъ _е='сть. О_у=готовля'ютъ бо ра'ть sлjь'йшую пе'рвыя, 
и= w=ставля'ютъ ю=` созади` гра'да, и= заповjь'даютъ _о='ной 
не дви'гнутися. И= а='ще проти'витися бу'деши, проти'ву 
и=дя` и=`мъ, бjьгу'тъ w\т лица` твоегw` w\т не'мощи: а='ще 
же возвы'сится се'рдце твое`, jа='кw прогна` и=`хъ, и= 
w=ста'виши гра'дъ, _о='ви востаю'тъ созади`, _о='ви же 
становя'тся (с. 535) впреди`, и= w=ставля'ютъ _о=кая'нную 
ду'шу посредjь` себя`, не и=му'щую о_у=же` о_у=бjь'жища. 
Гра'дъ _е='сть моли'тва: настоя'нiе же противоглаго'ланiе w= 
хр\стjь` i=и~сjь, ше'ствiе же jа='рость.

г~. Ста'немъ о_у=`бо, возлю'бленнiи, въ стра'сjь бж~iи, 
храня'ще и= блюду'ще дjь'ятельную си'лу добродjь'телей, не 
даю'ще претыка'нiя со'вjьсти на'шей, но вне'млюще себjь` въ 
стра'сjь бж~iи, до'ндеже и= _о=на` свободи'тъ себя` съ 
на'ми, да бу'детъ между` на'ми и= _е='ю _е=дине'нiе. И= 
си'це да бу'детъ _о=на` стра'жъ на'шъ, показу'ющiй на'мъ 
все`, w= не'мже претыка'емся. А='ще же не послу'шаемъ _е=я`, 
w\тсту'питъ w\т на'съ, и= w=ста'витъ на'съ, и= впа'даемъ въ 
ру'ки врагw'въ на'шихъ, и=`же не къ тому` w=ставля'ютъ 
на'съ, jа='коже научи` на'съ вл\дка на'шъ, глаго'ля: Позна'й 
сопе'рника твоего`, до'ндеже _е=си` на пути` съ ни'мъ{Матf. 
гл. _е~, ст. к~_е.} и= прw'чая. Глаго'лютъ со'вjьсть 
сопе'рника бы'ти, jа='кw противля'ется человjь'ку хотя'щему 
сотвори'ти во'лю пло'ти своея`: и= а='ще не послу'шаетъ 
_е=я` человjь'къ, предае'тъ _е=го` врагw'мъ.

д~. А='ще о_у='зритъ бг~ъ, jа='кw повину'ся _е=му` о_у='мъ 
все'ю си'лою, и= не и='мать и=ны'я по'мощи, кромjь` _е=гw` 
_е=ди'нагw, о_у=крjьпля'етъ _е=го`, глаго'ля: не бо'йся 
_о=троча` мое`, i=а'кwве, ма'лый i=зра'илю. И= па'ки: не 
бо'йся, jа='кw и=зба'вихъ тя`, и= прозва'хъ тя` и='менемъ 
мои'мъ: мо'й _е=си` ты`.{И=са'iи гл. м~г, ст. а~ и= слjь'д.} 
И= а='ще прехо'диши сквозjь` во'ду, съ тобо'ю _е='смь, и= 
рjь'ки не покры'ютъ тебе`: и= а='ще про'йдеши сквозjь` 
_о='гнь, не сожже'шися, и= пла'мень не w=пали'тъ тебе`, 
jа='кw а='зъ гд\сь бг~ъ тво'й, ст~ы'й i=зра'илевъ, сп~са'яй 
тя`.

_е~. А='ще о_у='бw о_у=слы'шитъ о_у='мъ дерзнове'нiе сiе`, 
дерза'етъ сопроти'въ вражды`, глаго'ля: кто` _е='сть ра'туяй 
со мно'ю; да противоста'нетъ мнjь`: и= кто` судя'йся со 
мно'ю; да прибли'жится ко мнjь`. Се` гд\сь помо'щникъ мнjь`: 
кто` w=sло'битъ мя`; се` вси` вы`, jа='кw _о=де'жда 
w=бветша'ете w\т мо'ли.

(с. 536)

s~. А='ще се'рдце твое` _е=стество'мъ грjь'хъ возненави'дjь, 
побjьди'ло и= w\тврати'лося w\т ражда'ющихъ грjь'хъ, и= 
предложи'ло тебjь` му'ку: вjь'си, jа='кw помо'щникъ тво'й 
пребыва'етъ съ тобо'ю: и= ты` ни въ че'мъ не w=скорбля'я 
_е=гw`, но пла'чя пред\ъ ни'мъ глаго'ли, внима'я се'рдцу 
твоему`: твоя` _е='сть мл\сть, и=зба'вити мя`, гд\си. 
Неси'ленъ бо _е='смь а='зъ и=збjь'гнути ру'къ вра'жiихъ 
без\ъ твоея` по'мощи. И= то'й тя` сохрани'тъ w\т вся'кагw 
sла`.

з~. До'лженъ _е='сть и='нокъ заключи'ти всjь` дв_е'ри души` 
своея`, си'рjьчь, чу^вства, дабы` чрез\ъ _о='ныя не па'сти. 
И= а='ще о_у='зритъ о_у='мъ себя` ни w\т чегw` 
неwблада'емымъ, о_у=готовля'ется къ безсме'ртiю, собира'я 
чу^вства свои` во _е=ди'но, и= творя` и=`хъ _е=ди'но тjь'ло.

и~. А='ще свободи'тся о_у='мъ w\т вся'кiя наде'жды на 
ви^димыя мiрскi^я в_е'щи: сiе` _е='сть зна'менiе, jа='кw 
о_у='мре въ тебjь` грjь'хъ.

f~. А='ще свободи'тся о_у='мъ: среди'на (средостjь'нiе) 
_е='же _о='нъ и='мать между` собо'ю и= бг~омъ, прехо'дитъ.

_i~. А='ще свободи'тся о_у='мъ w\т всjь'хъ врагw'въ свои'хъ, 
и= суббw'тствовати, (поко'итися) бу'детъ: въ друго'мъ 
_е='сть вjь'кjь но'вомъ, нw'вая мы'слящи и= нетлjь^нная. 
И=дjь'же о_у='бw тру'пъ, та'мw соберу'тся и= _о=рли`.{Матf. 
гл. к~д, ст. к~и.}

а~_i. Jа=вля'ютъ де'мwны себя` кова'рнw на вре'мя, не'гли 
человjь'къ w=ста'витъ свое` се'рдце, мня`, jа='кw 
о_у=поко'ися, и= внеза'пу вхо'дятъ въ _о=кая'нную ду'шу, и= 
восхища'ютъ _е=е`, jа='кw пти'цу: и= а='ще _о=ни` 
держа'внjье тоя` бу'дутъ, низверга'ютъ _е=е` неми'лостивнw 
во вся'кое согрjьше'нiе лютjь'йшее пе'рвыхъ согрjьше'нiй, w= 
ни'хже моля'шеся проще'нной бы'ти. Ста'немъ о_у=`бо во 
стра'сjь бж~iи, и= сохрани'мъ се'рдце, соверша'я 
дjь'ятельную си'лу на'шу, храня` добродjь'т_ели, jа=`же 
возбраня'ютъ sло'бjь врагw'въ.

(с. 537)

в~_i. О_у=чи'тель на'шъ i=и~съ хр\сто'съ, вjь'дый ве'лiе 
врагw'въ немилосе'рдiе, и= о_у=ще'дривъ ро'дъ 
человjь'ческiй, заповjь'да въ крjь'пости се'рдца, глаго'ля: 
бу'дите гото'ви на вся'къ ча'съ, jа='кw не вjь'сте, въ кi'й 
ча'съ та'ть прiи'детъ, да не когда` прiи'детъ, и= w=бря'щетъ 
на'съ спя'щихъ.{Матf. гл. к~д, ст. м~г.} И= па'ки: зри'те, 
да не w=тягча'ютъ сердца` ва^ша w=б\ъяде'нiемъ и= 
пiя'нствомъ, и= печа'льми жите'йскими, и= на'йдетъ на вы` 
внеза'пу ча'съ то'й.{Луки` гл. к~а, ст. л~д.} Ста'ни о_у=`бо 
въ се'рдцjь твое'мъ, внима'я чу'вствомъ твои'мъ, и= а='ще 
о_у=мири'тся съ тобо'ю па'мять бж~iя, пости'гнеши 
разбо'йники w=кра'дующыя _е=е`. И=звjьству'ющiйся бо въ 
по'мыслjьхъ, познае'тъ хотя'щихъ вни'ти и= w=скверни'ти 
_е=го`. Смуща'ютъ бо о_у='мъ, jа='кw да бу'детъ возвыше'нъ 
и= пра'зденъ. Познаю'щiи же sло'бу и='хъ, несмуще'нни 
пребыва'ютъ, моля'щеся гд\су.

г~_i. А='ще не возненави'дитъ человjь'къ вся'кое дjья'нiе 
мi'ра сегw`, не мо'жетъ служи'ти бг~у. Служе'нiе о_у='бw 
бж~iе что` _е='сть, а='ще не сiе`, _е='же ничто'же и=мjь'ти 
на'мъ чужда'гw во о_у=мjь`, внегда` моли'тися _е=му`: ниже` 
сла'сти, внегда` благословля'ти _е=го`: ниже` sло'бы, 
внегда` пjь'ти _е=му`: ниже` не'нависти, внегда` предсуди'ти 
_е=му`: ниже` возбраня'ющiя на'мъ лука'выя ре'вности, 
внегда` поуча'тися _е=му`, и= па'мятовати _е=го`. Вся^ бо 
сiя^ мра^чныя стjь'ны су'ть, w=бдержа'щыя _о=кая'нную ду'шу, 
и= не мо'жетъ _о=на` непоро'чнw служи'ти бг~у, и=мjь'ющи въ 
себjь` сiя^. О_у=де'рживаютъ бо _е=е` на возду'сjь, и= не 
попуска'ютъ _е='й срjь'сти бг~а, и= вта'йнjь благослови'ти 
_е=го`, и= помоли'тися _е=му` во сла'дости се'рдца, да 
просвjьти'тся w\т негw`. Сегw` ра'ди помрача'ется о_у='мъ 
всегда`, и= не мо'жетъ о_у=спjь'ти по бз~jь, jа='кw не 
пече'тся пресjьщи` сiя^ въ ра'зумjь.

д~_i. _Е=гда` спасе'тъ о_у='мъ чу^вства душ_е'вныя w\т 
хотjь'нiй плотски'хъ, и= проведе'тъ и=`хъ въ безстра'стiи, 
и= w\тлучи'тъ ду'шу w\т хотjь'нiй плотски'хъ: тогда` бг~ъ, 
а='ще о_у='зритъ безсту^дныя стра^сти, jа='кw 
о_у=стремля'ются _о=ни` на ду'шу о_у=держа'ти чу^вства во 
грjьхjь`, (с. 538) и= бу'детъ вопи'ти о_у='мъ въ та'йнjь къ 
бг~у непреста'ннw, посыла'етъ по'мощь свою`, и= всjь` 
(_о='ныя) _е=ди'ною рjьши'тъ.

_е~_i. Молю` тя`, доко'лjь _е=си` въ тjьлеси`, да не 
w=ста'виши храни'ти твое` се'рдце. Jа='коже бо человjь'къ 
земледjь'лецъ не мо'жетъ надjь'ятися на нjь'кiй пло'дъ сво'й 
восходя'щiй на по'лjь _е=гw`: не вjь'сть бо, что` _е=му` 
случи'тся, пре'жде не'жели включе'нъ бу'детъ въ 
сокрw'вищницы _е=гw`: си'це человjь'къ не мо'жетъ w=ста'вити 
се'рдце, доко'лjь и=мjь'етъ дыха'нiе въ ноздрjь'хъ свои'хъ. 
И= jа='коже человjь'къ не вjь'сть, ка'я стра'сть срjь'титъ 
_е=го` до послjь'днягw и=здыха'нiя: си'це не возмо'жно 
человjь'ку w=ста'вити свое` се'рдце, доко'лjь и=мjь'етъ 
дыха'нiе: но подоба'етъ _е=му` всегда` вопи'ти къ бг~у w= 
по'мощи и= мл\сти _е=гw`.

s~_i. Не w=брjьта'яй по'мощи во вре'мя бра'ни, ниже` ми'ра 
надjь'ятися мо'жетъ.

з~_i. _Е=гда` о_у='бw кто` w\тлучи'тъ себя` w\т шу'ихъ, и= 
позна'етъ и=звjь'стнw вся^ согрjьш_е'нiя, jа=`же сотвори` 
пред\ъ бг~омъ: поне'же не ви'дитъ грjьхw'въ, а='ще не 
w\тлучи'тся w\т ни'хъ w\тлуче'нiемъ го'рестнымъ: дости'гши 
сея` мjь'ры, w=брjьта'етъ пла'чь и= моле'нiе, _е='же 
срамля'тися пред\ъ бг~омъ, па'мятуя лука'вое дру'жество 
страсте'й. Подвиза'имся о_у=`бо, бра'тiе, по си'лjь на'шей, 
и= содjь'йствовати бу'детъ на'мъ бг~ъ, по мно'жеству 
ми'лости своея`: и= а='ще не сохрани'хомъ се'рдца на'шегw, 
jа='коже _о=тцы` на'ши, хотя` потщи'мся сохрани'ти тjьлеса` 
на^ша, jа='коже тре'буетъ бг~ъ, безгрjь^шна: и= вjь'руимъ, 
jа='кw во вре'мя гла'да постига'ющагw на'съ, сотвори'тъ и= 
съ на'ми ми'лость, jа='коже со святы'ми свои'ми.

и~_i. Преда'вый се'рдце свое` и=ска'ти бг~а во благоче'стiи, 
пои'стиннjь не мо'жетъ помышля'ти, jа='кw о_у=годи` бг~у. 
_Е=ли'кw бо w=блича'етъ _е=го` со'вjьсть въ че'млибо 
чрез\ъесте'ственномъ, чу'ждь _е='сть свобо'ды. _Е=ли'ко бо 
_е='сть w=блича'яй, _е='сть и= w=глаго'луяй: а= во _е=ли'ко 
вре'мя _е='сть w=глаго'ланiе, нjь'сть свобо'ды. _Е=гда` 
о_у='бw моля'ся о_у='зриши себе`, jа='кw w\тню'дъ ничто'же 
w\т sло'бы w=глаго'луетъ (с. 539) тя`: то` си'це свобо'денъ 
_е=си`, и= вше'лъ _е=си` во святы'й _е=гw` поко'й, по во'ли 
_е=гw`. А='ще о_у='зриши, jа='кw до'брый пло'дъ 
о_у=крjьпи'ся, и= не подавля'ютъ о_у=же` _е=гw` пле'велы 
вра^жiя, и= не w\т себе` w\тступи'ша ра'тницы о_у=пова'вшiи 
на лука'вство, w\т бра'ни со чу'вствы твои'ми: и= а='ще 
_о='блакъ w=сjьни` над\ъ ски'нiею, и= со'лнце не w=жже` тя` 
во дни^, ниже` луна` но'щiю: а='ще w=брjь'теся въ тебjь` 
все` о_у=готовле'нiе ски'нiи, _е='же поста'вити и= 
сохрани'ти _е=е` по во'ли бж~iей: то бы'сть ти` побjь'да 
бг~омъ. И= тогда` про'чее и= са'мъ _о='нъ w=сjьни'тъ над\ъ 
ски'нiею, jа='кw _е=гw` _е='сть. Доко'лjь же _е='сть бра'нь, 
под\ъ стра'хомъ и= тре'петомъ _е='сть человjь'къ, и=ли` 
побjьди'ти дне'сь, и=ли` побjьжде'нну бы'ти, и=ли` 
побjьжде'нну бы'ти зау'тра, и=ли` побjьди'ти. По'двигъ бо 
стjьсня'етъ се'рдце, безстра'стiе же не ра'туемо _е='сть. 
Прiя'тъ бо по'честь, и= не пече'тся w= тре'хъ частjь'хъ 
раздjьле'нныхъ, jа='кw дости'гли _о=нjь` бг~омъ _е=ди'на со 
друго'ю ми'рны бы'ти. Су'ть же трiе`: душа`, тjь'ло и= 
ду'хъ. _Е=гда` о_у=`бо трiе` _е=ди'но бу'дутъ дjь'йствомъ 
ст~а'гw дх~а, то` не мо'гутъ о_у=же` разлучи'тися. Не 
вмjьня'й о_у=`бо себе`, jа='кw о_у='мерлъ _е=си` грjьху`, 
доко'лjь наси'луешися w\т вра^гъ твои'хъ, а='ще во бдjь'нiи, 
а='ще во снjь`: доко'лjь бо _е='сть _о=кая'нный человjь'къ 
въ позо'рищи, не и='мать дерзнове'нiя.

f~_i. А='ще о_у='мъ о_у=крjьпи'тся, и= о_у=гото'витъ себя` 
послjь'довати любви` погаша'ющей всjь` стра^сти тjьл_е'сныя, 
и= не да'стъ чему'либо чрез\ъесте'ственному w=блада'ти 
се'рдцемъ си'лою _е=гw`: то противля'ется _о='нъ 
чрез\ъесте'ственной си'лjь, до'ндеже не w\тлучи'тъ _е=е` w\т 
_е=стества`.

к~. И=спыту'й себя` бра'те, во вся'къ де'нь, разумjьва'я 
се'рдце твое`, что` _е='сть въ не'мъ стра'стнагw пред\ъ 
бг~омъ, и= w\тве'ргни то` w\т се'рдца твоегw`, да не 
и=зрече'нiе sло'е прiи'детъ на тя`.

к~а. Внемли` о_у=`бо се'рдцу твоему`, бра'те, и= бо'дрствуй 
w\т вра'гъ твои'хъ. Кова'рни бо су'ть во свое'й sло'бjь, и= 
и=звjьще'нъ да бу'деши въ се'рдцjь твое'мъ w= словеси` 
се'мъ, jа='кw не возмо'жно человjь'ку твори'ти дw'брая, 
творя'щему sла^я. Сегw` ра'ди научи` (с. 540) на'съ 
сп~си'тель на'шъ бдjь'ти, глаго'ля: jа='кw о_у='зкая врата`, 
и= приско'рбенъ пу'ть вводя'щiй въ жи'знь, и= ма'ло и='хъ 
_е='сть, и=`же w=брjьта'ютъ _е=го`.{Матf. гл. з~, ст. д~_i.}

к~в. Внима'й о_у=`бо себjь`, да не ка'кw нjь'что 
поги'бельное w\тлучи'тъ тя` w\т любве` бж~iя, и= 
о_у=де'рживай се'рдце твое`, и= не о_у=ныва'й глаго'ля: 
jа='кw, ка'кw _о='ное сохраню` грjь'шенъ сы'й человjь'къ; 
_Е=гда' бо w=ста'витъ человjь'къ грjьхи` своя^, и= 
w=брати'тся къ бг~у, покая'нiе _е=гw` w\тражда'етъ _е=го`, 
и= всего` но'вымъ твори'тъ.

к~г. Всю'ду бж~е'ственное писа'нiе ве'тхое и= но'вое w= 
хране'нiи се'рдца глаго'летъ. Во пе'рвыхъ пjьснопjь'вецъ 
дв~дъ вопiе'тъ: сы'нове человjь'честiи, доко'лjь 
тяжкосе'рдiи{_Псал. д~, ст. г~.} и= па'ки: се'рдце и='хъ 
су'етно.{_Псал. _е~, ст. г~.} W= мы'слящихъ же су'_етная: 
Рече' бо въ се'рдцjь свое'мъ, не подви'гнуся.{_Псал. f~, ст. 
к~з.} и= па'ки: рече' бо въ се'рдцjь свое'мъ, забы` 
бг~ъ{_Псал. f~, ст. л~в.} и= и='на мнw'гая такова^я. 
До'лженствуетъ бо и='нокъ разумjь'ти коне'цъ писа'нiя, къ 
кому` _о=но` глаго'летъ, и= когда`, и= содержа'ти 
безпреста'ннw по'двигъ по'стничества, и= внима'ти прило'гwмъ 
противобо'рника, и= jа='кw ко'рмчiй о_у=правля'емый 
благода'тiю, во'лны преходи'ти, не совраща'яся съ пути`, и= 
себjь` _е=ди'ному внима'я, въ безмо'лвiи бесjь'довати съ 
бг~омъ, неразсjь'яннымъ по'мысломъ и= нелюбопы'тнымъ 
о_у=мо'мъ.

к~д. Вре'мя и=стязу'етъ w\т на'съ моли'тву, jа='коже w\т 
ко'рмчагw вjь'тры, и= треволн_е'нiя, и= бу^ри возду^шныя. 
Спосо'бны бо _е=смы` къ прiя'тiю прило'га по'мыслwвъ, и= 
добродjь'тели, и= sло'бы: и= влады'ка страсте'й глаго'лется 
бы'ти благочести'вый и= бг~олюби'вый по'мыслъ. Подоба'етъ бо 
на'мъ безмо'лвникамъ разу'мнw и= тре'звеннw добродjь'т_ели 
и= поро'ки разсужда'ти и= разлуча'ти, како'й добродjь'тели 
прилjьжа'ти въ прису'тствiи бра'тiй и= _о=тц_е'въ, и= какi^я 
твори'ти су'щымъ наединjь`: и= ка'я _е='сть пе'рвая 
добродjь'тель, и= ка'я втора'я, и= ка'я тре'тiя; и= ка'я 
стра'сть _е='сть душе'вная, (с. 541) и= ка'я тjьле'сная; и= 
ка'я добродjь'тель душе'вная, и= ка'я тjьле'сная; и= w\т 
какi'я добродjь'тели го'рдость поража'етъ о_у='мъ; и= w\т 
какi'я тщесла'вiе прихо'дитъ; и= w\т какi'я jа='рость 
приближа'ется и= w\т какi'я чревобjь'сiе прихо'дитъ; 
До'лженствуемъ бо по'мыслы низлага'ти, и= вся'ко возноше'нiе 
взима'ющееся на ра'зумъ бж~iй.{в~ Кор. гл. _i~, ст. _е~.}

к~_е. Пе'рвая добродjь'тель, _е='сть безпопечи'тельность, 
си'рjьчь, о_у=мерщвле'нiе внjь'шнягw человjь'ка, и= дjь'лъ 
_е=гw`. W\т сея` о_у='бw ражда'ется жела'нiе къ бг~у, 
_о='ное же ражда'етъ гнjь'въ по _е=стеству`, и='же 
противля'ется всему` всjьва'емому w\т врага`. Тогда` стра'хъ 
бж~iй w=брjьта'етъ _о=би'тель въ человjь'кjь, и= стра'хомъ 
любо'вь jа=вля'ется.

к~s. Подоба'етъ прило'гъ по'мысла w\твраща'ти w\т се'рдца 
благочести'вымъ противоглаго'ланiемъ, во вре'мя моли'твы, да 
не когда` w=бря'щемся, о_у=стна'ми съ бг~омъ бесjь'дующiи, 
се'рдцемъ же безмjь^стная помышля'ющiи. Не прiе'млетъ бо 
бг~ъ w\т безмо'лвника моли'твы смуще'нныя и= неради'выя. 
Всю'ду бо писа'нiе свидjь'тельствуетъ, jа='кw подоба'етъ 
храни'ти чу'вства души`. А='ще бо повине'тся во'ля и='нока 
зако'ну бж~iю, и= по зако'ну _е=гw` о_у='мъ о_у=правля'ти 
бу'детъ послу'шная _е=му`, всjь`, глаго'лю, душ_е'вныя 
движ_е'нiя, па'че же jа='рость и= похотjь'нiе, сiя^ бо 
послу^шна о_у=му`: то` добродjь'тель содjь'лахомъ, и= 
пра'вду и=спо'лнихомъ: похотjь'нiе, си'рjьчь, къ бг~у и= 
хране'нiю во'ли _е=гw`, jа='рость же на дiа'вола, и= 
грjь'хъ. Что` о_у='бw тре'буется; та'йное поуче'нiе.

к~з. А='ще сту^дныя по'мыслы всjьва'ются въ се'рдце твое`, 
сjьдя'щу ти` въ ке'ллiи, ви'ждь, противоста'ни sло'бjь. да 
не когда` вознача'льствуетъ тобо'ю. Потщи'ся помяну'ти бг~а, 
jа='кw вне'млетъ ти`, и= jа=`же помышля'еши въ се'рдцjь 
твое'мъ, w\ткров_е'нна су'ть пред\ъ ни'мъ. Рцы` о_у=`бо 
души` твое'й: а='ще бои'шися грjь'шникwвъ подо'бныхъ тебjь`, 
дабы` не ви'дjьли _о=ни` грjь^хъ твои'хъ, (с. 542) мно'гw 
па'че бг~а вне'млющагw всему`. И= w\т совjь'та сегw` 
w\ткрыва'ется стра'хъ бж~iй души` твое'й, и= а='ще 
пребу'деши съ ни'мъ, неподви'жимь пребу'деши во страсте'хъ 
jа='коже пи'сано _е='сть: надjь'ющiися на гд\са, jа='кw 
гора` сiw'нъ: не подви'жится во вjь'къ живы'й во 
i=ерусали'мjь:{_Псал. рк~д, ст. а~.} и= во вся'комъ дjь'лjь, 
_е='же твори'ши, и=мjь'й бг~а, jа='кw ви'дитъ вся'кiй 
по'мыслъ тво'й, и= не согрjьши'ши николи'же: _е=му'же сла'ва 
во вjь'ки. А=ми'нь.
