<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 148)

Тогw'жде преподо'бнагw _о=тца` на'шегw сv"меw'на но'вагw 
бг~осло'ва, 

СЛО'ВО 

W= вjь'рjь, и= о_у=че'нiе къ тjь'мъ, и='же глаго'лютъ, 
jа='кw не возмо'жно пребыва'ющымъ въ мi'рjь, и= и=мjь'ющымъ 
попеч_е'нiя жит_е'йская, дости'гнути до соверше'нства 
добродjь'тели: и= по'вjьсть w= се'мъ въ нача'лjь вельми` 
поле'зная. 

Переведено` съ проста'гw гре'ческагw я=зы'ка. 

Возлю'бленная моя^ бра'тiя и= _о=тцы`! вельми` до'брое 
и= душеполе'зное _е='сть дjь'ло, проповjь'дывати всjь^мъ 
_о='бще ве'лiю и= безконе'чную ми'лость всеблага'гw и= 
многоми'лостивагw бг~а на'шегw, и= jа=вля'ти всjь^мъ 
бра'тiямъ на'шымъ хрiстiа'намъ пучи'ну благоутро'бiя и= 
бла'гости бж~iя, ю='же и='мать къ на'мъ. А='зъ о_у='бw 
jа='коже ви'дите бра'тiя моя^, и= зна'ете до'брjь, ни 
поще'нiй мно'гихъ и= преизли'шнихъ не сотвори'хъ, ни 
бдjь'нiй, ни долулега'нiй, и= ниже` и=ны'хъ си^мъ подо'бныхъ 
жесто'кихъ преизли'шнихъ тjьле'сныхъ w=буче'нiй, но позна'хъ 
недосто'инство мое`, и= помы'слихъ w= грjьсjь'хъ мои'хъ, и= 
w=суди'хъ себе`, и= смири'хся, и= многоблагоутро'бный и= 
всеблагi'й гд\сь си'мъ мя` спасе`, jа='коже глаго'летъ и= 
бж~е'ственный дв~дъ: Смири'хся, и= спасе' мя{_Псал. рд~_i, 
ст. _е~.}. И= да реку` ва'мъ сiе` (с. 149) вкра'тцjь, 
вjь'ровахъ то'чiю словес_е'мъ бж~iимъ, и= прiя'тъ мя` гд\си 
и= бг~ъ мо'й се'ю вjь'рою. Зане'же мнw'гая су'ть препя^тiя, 
возбраня^ющая стяжа'ти смире'нiе: w=брjьсти' же вjь'ру, и= 
словес_е'мъ бж~iимъ о_у=вjь'ровати, нjь'сть ниеди'нагw 
препя'тствiя возбраня'ющагw. Сегw` ра'ди, а='ще восхо'щемъ 
w\т всея` души` на'шея w=брjьсти` вjь'ру, а='бiе без\ъ 
вся'кагw труда` w=брjьта'емъ ю=`: зане'же вjь'ра _е='сть 
да'ръ всеблага'гw бг~а, _е=го'же дарова` на'мъ 
_е=сте'ственнw, да и=мjь'емъ _о='ный въ произволе'нiи 
на'шемъ, и= и=мjь'емъ, _е=гда` хо'щемъ. Сегw` ра'ди ви'димъ, 
jа='кw и= скv'fы и= ва'рвары, и= вся^ jа=зы'ки и=мjь'ютъ 
вjь'ру _е=сте'ственнw, и= вjь'руетъ _е=ди'нъ словес_е'мъ 
друга'гw, и= показу'ютъ вjь'ру между` собо'ю. И= да покажу` 
ва'мъ сiе` дjь'ломъ, а= не словесы`, то'чiю внемли'те 
слjь'дующей по'вjьсти. Нjь'кто, геw'ргiй и='менемъ, ю='нъ 
вельми` во'зрастомъ jа='кw два'десяти лjь'тъ, живя'ше въ 
кwнстантiнопо'ли во времена` на^ша, и='же бя'ше 
благоwбра'зенъ вельми` ви'домъ, и= таковы'й зра'къ внjь'шнiй 
и=мjь`, jа='кw мно'зи и=мjь'яху w= не'мъ сту^дныя мы^сли, 
наипа'че тi'и, _е=ли'цы _о=быкнове'ннw смо'трятъ то'кмw на 
внjь'шнiй w='бразъ человjь'ка, и= не зна'я ка'ждагw 
та'йныхъ, w=сужда'ютъ, и= быва'ютъ судiи^ други^мъ 
безразсу'дни. Се'й ю='ноша позна'ся со и='нокомъ нjь'кiимъ, 
му'жемъ ст~ы'мъ, и='же живя'ше въ монастырjь` нjь'коемъ 
кwнстантiнопо'льскомъ, и= jа=вля'я _е=му` вся^ та^йная 
се'рдца своегw`, рече` и= сiе`, jа='кw хо'щетъ _о='нъ 
спасти'ся, и= и=мjь'етъ ве'лiе жела'нiе и=зы'ти w\т мi'ра, 
и= бы'ти и='нокомъ. Честны'й же _о='ный ста'рецъ похвали` 
_е=гw` намjь'ренiе, _е='же и=мjь` и= поучи` _е=го`, jа='коже 
подоба'ше, и= даде` _е=му` кни'гу ст~а'гw ма'рка подви'жника 
прочести`, въ не'йже пи'сано w= зако'нjь духо'внjьмъ: ю='же 
ю='ноша прiя` съ толи'кимъ жела'нiемъ и= благоговjь'нiемъ, 
jа='кw _о=на` посла'ся w\т бг~а, и= толи'кw вjь'рова 
_о='ной, jа='кw о_у=пова` получи'ти велича'йшую по'льзу, и= 
прише'дъ въ до'мъ сво'й а='бiе нача'тъ чита'ти ю=` съ 
вели'кимъ внима'нiемъ, и= прочте` всю` со мно'гимъ 
благоговjь'нiемъ три'жды и= четы'режды, и= па'ки и=з\ъ ру'къ 
свои'хъ не выпуска'ше, и= jа='коже о_у=пова`, воспо'льзовася 
мно'гw w\т кни'ги _о='ныя. _О=ба'че и=збра` три` то'чiю 
главы^, и= впечатлjь` _о='ныя въ се'рдцjь свое'мъ, и= 
положи` са'мъ въ себjь` (с. 150) и=спо'лнити _о='ныя 
дjь'ломъ, и= сохрани'ти со вся'кимъ внима'нiемъ. Въ пе'рвой 
главjь` рече'ся сiе`: а='ще хо'щеши w=брjьсти` и=сцjьле'нiе 
души` твоея`, потре'ба и=мjь'ти ве'лiе прилjьжа'нiе и= 
попече'нiе, да сохрани'ши до'брjь со'вjьсть твою`, jа='кw да 
не w=блича'етъ тя` ни во _е=ди'ной ве'щи, и= _е=ли^ка 
дw'брая дjьла` глаго'летъ ти` со'вjьсть твоя`, да 
сотвори'ши, да не w=тягчи'шися, но сотвори` _о='ная, и= 
w=бря'щеши ве'лiю по'льзу. Въ друго'й главjь` рече'ся сiе`: 
И=ща'й взыска'ти дjь'йствiя ст~а'гw дх~а пре'жде дjь'ланiя 
за'повjьдей бж~iихъ, подо'бенъ _е='сть ку'плену рабу` 
прося'щему w\т господи'на своегw` свобо'ды себjь` въ то'тъ 
са'мый ча'съ, _е=гда` да'стъ _о='нъ цjь'ну и=скупи'ти 
_е=го`. И= въ тре'тiей главjь` рече'ся сiе`: Кто` мо'лится 
о_у=стна'ми, и= не стяжа'лъ _е=ще` ра'зума духо'внагw, ниже` 
вjь'сть о_у='мнjь моли'тися, се'й подо'бенъ _е='сть 
слjьпо'му тому`, и='же вопiя'ше: сн~е дв~довъ, поми'луй 
мя`{Луки` и~_i, ст. л~и.}. Но то'тъ, кто` стяжа'лъ ра'зумъ 
духо'вный, и= мо'лится о_у='мнjь, и= w\тве'рзе _о=чеса` 
души` своея`, подо'бенъ _е='сть тому'жде слjьпо'му, _е=гда` 
и=сцjьли` _е=го` гд\си w\т слjьпоты`, _е=гда` получи` 
свjь'тъ _о='чiю сво_е'ю, и= ви'дjь гд\са, и= не ктому` 
и=менова` _е=го` сн~омъ дв~довымъ, но и=сповjь'да _е=го` 
сн~омъ бж~iимъ, и= поклони'ся _е=му`, jа='коже подоба'ше. 
Сi'и три` главы^ о_у=гw'дны бя'ху вельми` ю='ношjь _о='ному, 
и= sjьлw` _о='нымъ почуди'ся, и= прiя` и=звjьще'нiе въ 
душjь` свое'й, и= о_у=вjь'рова несомнjь'ннw, jа='кw 
w=бря'щетъ ве'лiю по'льзу, а='ще внима'ти бу'детъ до'брjь 
со'вjьсти свое'й, jа='коже глаго'летъ ст~ы'й ма'ркъ, и= 
jа='кw наслади'тся дара'ми ст~а'гw дх~а и= си'лою _е=гw`, 
а='ще храни'ти бу'детъ за'пwвjьди бж~iя: и= тре'тiе, jа='кw 
да'ромъ ст~а'гw дх~а сподо'бится w\тве'рсти _о=чеса` души` 
своея`, и= зрjь'ти о_у='мнjь гд\са. W\т_ону'дуже о_у=пова'я 
ви'дjьти неизрече'нную _о='ную красоту` гд\сню, о_у=я'звленъ 
бы'сть въ се'рдцjь любо'вiю _е=я`, и= и=мjь'яше ве'лiе 
жела'нiе къ сему` _О=ба'че не сотвори` и=на'гw ничегw`, 
jа='коже мя` о_у=вjь'ри по'слjьжде съ кля'твою, кромjь` 
тогw` то'чiю: по вся'къ ве'черъ, _е=гда` w\тхожда'ше на 
_о='дръ сво'й почи'ти, творя'ше пе'рвjье моли'тву и= 
покло'ны _о='ныя, jа=`же заповjь'да (с. 151) ст~ы'й _о='ный 
ста'рецъ, и= тогда` возлега'ше почи'ти. По проше'ствiи 
о_у='бw нjь'коегw вре'мени, внима'ющу _е=му` до'брjь 
со'вjьсти свое'й, _е=гда` и=сполня'ше _о='нъ пра'вило 
_о='нагw ста'рца, во _е=ди'нъ ве'черъ глаго'летъ _е=му` 
со'вjьсть _е=гw`, да сотвори'тъ и= другу'ю моли'тву _е=ще`, 
и= другi^я покло'ны, и= да глаго'летъ _е=ще` и= сiе`: гд\си 
i=и~се хр\сте`, поми'луй мя`! многокра'тнjь, _е=ли'кw 
мо'жетъ сiе` твори'ти. И= _о='нъ повину'ся тому` съ 
вели'кимъ о_у=се'рдiемъ, _е='же рече` _е=му` со'вjьсть, и= 
нача'тъ без\ъ вся'кагw сомнjь'нiя то` твори'ти, вjь'руя, 
jа='кw са'мъ бг~ъ глаго'ла _е=му` _о='ная, jа=`же творя'ше. 
И= w\тто'лjь не ктому` возлега'ше на _о='дръ почи'ти, а='ще 
не сотвори'тъ пе'рвjье, _е='же глаго'ла _е=му` со'вjьсть 
_е=гw`, jа='кw мо'жетъ то` сотвори'ти. И= таки'мъ w='бразомъ 
повину'ющуся _е=му` со'вjьсти свое'й, и= _о='ною вы'ну 
просвjьща'ющуся, глаго'лющей _е='й. да твори'тъ сiе` 
мно'жае, и= въ ма'лое вре'мя толи'кw возрасте` моли'тва, 
что` творя'ше ю=`, jа='коже реко'хомъ, по вся'къ ве'черъ. 
Зане` въ де'нь не и=мjь` благовре'менiя моли'тися, поне'же 
и=мjь` нача'льствованiе над\ъ всjь'мъ до'момъ вели'кагw 
нjь'коегw кня'зя, и= и=мjь'я мнw'гiя попеч_е'нiя и= дjьла`, 
хожда'ше ка'ждый де'нь въ ца^рскiя пала^ты, и= не 
w=става'шеся _е=му` вре'мени дне'мъ моли'тися, но ка'ждый 
ве'черъ, _е=гда` w\тхожда'ше почи'ти, моля'шеся, jа='коже 
реко'хомъ и= нача` согрjьва'тися се'рдце _е=гw`, и= 
приходи'ти во о_у=миле'нiе, и= точи'ти w\т _о='чiю сво_е'ю 
сле'зы мнw'гiя, и= твори'ти ча'стw колjьнопреклон_е'нiя, и= 
глаго'лати мнw'гiя моли^твы къ бг~ома'тери съ воздыха'нiи и= 
болjь'знiю серде'чною: и= помышля'ше, jа='кw предстои'тъ 
пред\ъ гд\семъ, и= припа'даше къ пречи^стымъ нога'мъ _е=гw`, 
и= моля'ше _е=го` со слеза'ми, да о_у=милосе'рдится над\ъ 
ни'мъ, jа='коже над\ъ слjьпы'мъ, w= не'мже глаго'летъ 
свяще'нное _е=v\глiе, и= да да'руетъ свjь'тъ _о=ча'мъ души` 
_е=гw`. И= де'нь w\т дне` толи'кw возсiява'ше моли'тва 
твори'мая по вся'къ ве'черъ, jа='кw содержа'ше _о='ную да'же 
до полу'нощи, и= _е=гда` моля'шеся, неподви'жнw стоя'ше 
а='ки нjь'кiй сто'лпъ, и= не дви'заше ни но'гъ соверше'ннjь 
свои'хъ, ни и=ны'я какi'я ча'сти тjь'ла своегw`, ниже` 
_о='чи свои` w=браща'ше сjь'мw и= _о=ва'мw, _е='же 
смотрjь'ти, но стоя'ше съ вели'кимъ стра'хомъ и= (с. 152) 
тре'петомъ, не дре'млющи, ниже` о_у=ныва'я, и= не 
лjь'ностнjь. Во _е=ди'нъ о_у='бw ве'черъ, _е=гда` моля'шеся, 
и= глаго'лаше мы'сленнjь о_у=мо'мъ свои'мъ сiе`: бж~е! 
ми'лостивъ бу'ди мнjь` грjь'шнику: внеза'пу w=свjьти` _е=го` 
сiя'нiе нjь'кое бж~е'ственное, и= и=спо'лнися свjь'та 
_о='нагw, и= бjь` ю='ноша _о='ный блаже'нный, глаго'лю, 
геw'ргiй во и=зступле'нiи, и= забы` себе` самаго`, а='ще 
w=брjьта'шеся _о='нъ въ хра'минjь, поне'же всю'ду зря'ше 
свjь'тъ, и= бя'ше внjь` самогw` себя`, и= не постига'ше 
тогда`, а='ще на земли` _о='нъ хожда'ше, и=ли` стои'тъ на 
возду'сjь: и= ни _е=ди'нагw попече'нiя тjьле'снагw и=ли` 
мiрска'гw всеконе'чнjь не и=мjь`, но забы` соверше'ннjь 
ве'сь мi'ръ, и= и=змjьни'ся ве'сь, и= бы'сть соедине'нъ съ 
бж~е'ственнымъ _о='нымъ свjь'томъ, и= jа=вля'шеся _е=му`, 
jа='кw и= са'мъ _о='нъ содjь'лася свjь'тъ, и= бjь` ве'сь 
и=спо'лненъ сле'зъ, и= ра'дости неизрече'нныя: и= та'же 
восхище'нъ бjь` о_у='мъ _е=гw` на не'бо, и= та'мw ви'дjь 
и=ны'й свjь'тъ мно'жае свjьтлjь'йшiй, и= при _о='номъ 
свjь'тjь о_у=зрjь` стоя'ща ст~а'го _о='наго ста'рца, и='же 
даде` _е=му`, jа='коже реко'хомъ, кни'гу а='ввы ма'рка и= 
пра'вило, _е='же творя'ше. А='зъ о_у='бw о_у=слы'шавъ сiя^ 
w\т ю='ноши, разумjь'хъ, jа='кw моли'тва ст~а'гw ста'рца 
содjь'йствоваше вельми` въ се'мъ, и= си'це о_у=стро'и сiе` 
бг~ъ, _е='же показа'ти ю='ношjь, въ каково'й высо'цjьй 
добродjь'тели w=брjьта'шеся ст~ы'й _о='ный ста'рецъ, сегw` 
ра'ди ви'дjь _е=го` стоя'ща при _о='номъ свjь'тjь. Тогда` 
ю='ноша _о='ный, jа='коже w\ти'де сiе` видjь'нiе, и= прiи'де 
па'ки въ себе` самаго`, и=спо'лненъ бjь`, jа='коже 
глаго'лаше, ра'дости и= о_у='жаса, и= и=спуска'ше w\т 
се'рдца своегw` сле'зы, и= вку'пjь со _о='ными слеза'ми 
послjь'доваше сла'дость ве'лiя. Наконе'цъ возлеже` на 
_о='дръ, _е='же почи'ти ма'лw, и= въ то'й же ча'съ возгласи` 
пjь'телъ, и= вско'рjь нача'ху клепа'ти въ це'рквахъ къ 
о_у='трени, и= воста` ю='ноша, _е='же прочести` по _о=бы'чаю 
своему` о_у='треню, и= во _о='ную но'щь w\тню'дъ не спа`, 
ниже` въ мы'сль со'нъ прiи'де _е=му` всеконе'чнjь. Сiя^ 
повjь'да ю='ноша, jа=`же бjь'ша съ ни'мъ, и=`же ничто'же 
и='но сотвори`, jа='коже са'мъ мя` о_у=вjь'ри, кромjь` 
си'хъ, jа=`же слы'шасте, _е=ди'ну и=мjь'яше вjь'ру и= 
о_у=пова'нiе несомнjь'нное, и= сегw` ра'ди сподо'бися 
ви'дjьти таково'е видjь'нiе. И= да не рече'тъ кто`, jа='кw 
_о='нъ сотвори` сiя^ хваля'ся: (с. 153) поне'же _о='нъ, 
jа='коже ми` глаго'ла, ниже` помышля'ше w= се'мъ, _е='же 
и=ска'ти когда`, но и=мjь'яше несомнjь'нную вjь'ру: 
w\тсе'лjь w\тве'ргши w\т себе` вся'кiй и=ны'й по'мыслъ 
плотскi'й и= мiрскi'й, то'ль вели'кое прилjьжа'нiе 
воз\ъимjь`, _е='же сохрани'ти со'вjьсть свою` и= 
и=спра'вити, jа=`же глаго'лаше со'вjьсть, jа='коже ко 
всjь^мъ веще'мъ сегw` мi'ра w=брjьта'шеся jа='кw 
безчу'вственъ, и= w\тню'дъ не w=щуща'ше, ниже` jа='сти и=ли` 
пи'ти и=мjь` жела'нiе, та'кw jа='кw мно'жицею пребыва'ше въ 
постjь`. Слы'шасте ли, бра'тiя моя^ возлю'бл_енная, каковы^я 
дjьла` и=справля'етъ вjь'ра, и= коли'кую и='мать си'лу, 
_е=гда` о_у=твержда'ется благи'ми дjь'лы; Позна'сте ли, 
jа='кw ни ю='ность вреди'тъ на'съ ничто'же, ни ста'рость не 
по'льзуетъ на'мъ, а='ще w=скудjьва'етъ въ на'съ стра'хъ 
бж~iй; Научи'стеся ли дне'сь, jа='кw ниже` въ мi'рjь, и= во 
гра'дjь жи'тельствованiе не воспяща'етъ на'мъ твори'ти 
за'пwвjьди бж~iя, а='ще и=мjь'емъ о_у=се'рдiе; Ниже` па'ки 
w\тше'льство w\т мi'ра и= о_у=едине'нiе по'льзуютъ на'съ, 
а='ще пребыва'емъ мы` въ лjь'ности и= нерадjь'нiи; Вси` мы` 
слы'шимъ w= дв~дjь, jа='кw при толи'кихъ попече'нiяхъ и= 
ца'рскомъ о_у=правле'нiи и=мjь'яше о_у='мъ сво'й соверше'ннw 
ве'сь въ бз~jь, и= о_у=дивля'емся сему`, и= глаго'лемъ, 
jа='кw дв~дъ бы'сть тако'въ, jа=ко'въ не бjь` и='нъ. И= се` 
съ ю='ношею си'мъ вя'щше дв~да послjь'дова: зане` дв~дъ 
прiя` зва'нiе w\т самагw` бг~а, пома'занъ бы'сть во проро'ка 
и= царя`, прiя` и= благода'ть ст~а'гw дх~а. А='ще о_у='бw и= 
согрjьши` къ бг~у, и= лиши'ся благода'ти ст~а'гw дх~а и= 
досто'инства проро'ческагw, и= о_у=дали'ся w\т соедине'нiя 
съ бг~омъ, по'слjьжде прiи'де въ чу'вство, и= помы'сли w= 
благи'хъ, jа='же и=мjь`, и= погуби`, и= и=ска'ше па'ки 
w=брjьсти` _о='ная, каково'е о_у=дивле'нiе; Ди'вно же и= 
достохва'льно, jа='кw человjь'къ ю='ный два'десяти лjь'тъ, 
и='же прилjьпле'нъ бы'сть соверше'ннw къ мiрски^мъ веще'мъ, 
и= къ си^мъ привре'м_еннымъ и=мjь` пригвожде'нъ о_у='мъ 
сво'й, и= кромjь` си'хъ ничегw` и=на'гw высоча'йшагw не 
помышля'ше, ко'ему ниже` во о_у='мъ прихожда'ше сицевы'й 
по'мыслъ, и= кото'рый то'чiю о_у=слы'ша ма'лw w\т ст~а'гw 
_о='нагw ста'рца, и= прочте` три` главы^ _о='ныя а='ввы 
ма'рка, а='бiе о_у=вjь'рова несомнjь'ннw пи^саннымъ и= 
и=спо'лни дjь'ломъ со о_у=пова'нiемъ тве'рдымъ, и= ма'лымъ 
_о='нымъ дjь'ланiемъ, (с. 154) _е='же творя'ше, сподо'бися 
восхище'нiя о_у=ма` на не'бо, и= преклони` бг~ома'терь къ 
милосе'рдованiю w= не'мъ, да хода'тайствомъ свои'мъ къ бг~у 
толи'кw примири'тъ _е=го` съ ни'мъ, jа='кw да низпо'слетъ 
свы'ше бж~е'ственное свое` просвjьще'нiе, и= благода'ть 
всест~а'гw дх~а, jа='же да о_у=крjьпи'тъ _е=го` дости'гнути 
блаже'нства, и= наслади'тися _о='нагw свjь'та, _е=гw'же 
мно'зи жела'ютъ, но не мно'зи получа'ютъ. Къ тому'жъ 
блаже'нный се'й ю='ноша геw'ргiй, и='же ни мнw'гiя лjь^та 
пости'ся, и=ли` бдjь`, и=ли` и=ны^я по'двиги по'стнич_ескiя 
сотвори`, ниже` спа` когда` на земли`, ниже` власяни'цу 
нося'ше, ниже` и='нокомъ бя'ше, ниже` w\т мi'ра w\ти'де 
тjьле'снjь: то'чiю ма'лымъ бдjь'нiемъ и= моли'твою, ю='же 
творя'ше, содjь'лася земны'й а='гг~лъ, и= человjь'къ 
нб\сный: человjь'къ по ви'ду, и= безтjьле'сенъ по о_у=му`, 
веще'ственный и= невеще'ственный, всjь'ми ви'димый, и= 
_е=ди'нъ пребыва'ющiй со _е=ди'нjьмъ бг~омъ вjь'дущимъ вся^. 
Сегw` ра'ди и= сподо'бися зрjь'ти сладча'йшiй _о='ный 
свjь'тъ о_у='мнагw со'лнца пра'вды: да и= пра'веднw. Поне'же 
любо'вь и= вожделjь'нiе, _е='же и=мjь` _о='нъ къ бг~у, 
содjь'лаша, jа='кw бjь` _о='нъ внjь` мi'ра дх~о'внjь, и= 
забы` мi'ръ и= пло'ть, и= всjь` су'_етныя в_е'щи мi'ра, и= 
прилjьпи'ся соверше'ннjь къ бг~у: и= си'це бы'сть ве'сь 
духо'венъ, и= ве'сь просвjьти'ся, и= ви'дjь сицево'е 
видjь'нiе, и= наслади'ся толи'кагw наслажде'нiя. А= 
наипа'че, jа='кw живя'ше во гра'дjь, и= во гра'дjь 
сицево'мъ, и=дjь'же пребыва'ше въ ца'рскихъ пала'тахъ, и= 
и=мjь` прито'мъ нача'льство вели'кагw кня'зя над\ъ толи'кими 
нево'льниками и= и=ны'ми мно'гими служи'телями, и= 
служ_е'нiя, и= дjьла` вели^кiя и= мнw'гiя. 

Но довw'льна су'ть сiя^, jа=`же реко'хомъ къ похвалjь` 
ю='ноши _о='нагw, и= къ возбужде'нiю ва'шему, да прiи'дете 
и= вы` къ вожделjь'нiю сицево'му, и= да подража'ете _е=му`, 
да сподо'битеся прiя'ти ра'вную благода'ть w\т бг~а. И=ли` 
хо'щете, да реку` ва'мъ и= и='на бw'льша си'хъ, jа=`же 
реко'хъ ва'мъ; Но что` и='но бо'льше _е='сть стра'ха бж~iя; 
jа='коже глаго'летъ бг~осло'въ григо'рiй, си'рjьчь: jа='кw 
нача'ло прему'дрости _е='сть стра'хъ бж~iй. Зане` и=дjь'же 
_е='сть стра'хъ бж~iй, та'мw _е='сть и= хране'нiе 
за'повjьдей: а= и=дjь'же _е='сть хране'нiе за'повjьдей, 
та'мw _е='сть w=чище'нiе пло'ти, jа='же _е='сть густо'е 
нjь'кое (с. 155) _о='блако пред\ъ душе'ю, и= не попуща'етъ 
_е='й ви'дjьти jа='снw бж~е'ственное сiя'нiе. И= па'ки: 
и=дjь'же _е='сть w=чище'нiе пло'ти, та'мw _е='сть сiя'нiе 
бж~е'ственное, и= и=дjь'же _е='сть сiя'нiе бж~е'ственное, 
та'мw _е='сть соверше'нiе бж~е'ственнагw жела'нiя. Тjь'мже 
w=сiя'нiе бж~е'ственнагw свjь'та и= просвjьще'нiе ст~а'гw 
дх~а, _е='сть коне'цъ неконча'емый вся'кiя добродjь'тели, и= 
дости'гшiй сегw` конца`, забыва'етъ вся^ чу'вств_енная, и= 
начина'етъ приходи'ти въ позна'нiе духо'вныхъ дарова'нiй. 
Сiя^ су'ть, бра'тiя моя^, ди^вная дjьла` всеблага'гw бг~а, 
си'мъ jа=вля'етъ прему'дрый бг~ъ сокрове'нныхъ ст~ы'хъ 
свои'хъ, и= да подража'ютъ и=`мъ другi'е, и= прохо'дятъ 
житiе` jа='коже _о=ни`, и=ли` а='ще ни бу'дутъ подража'ти, 
да пребу'дутъ без\ъw\твjь^тны, и= да не и='мутъ рещи` 
ниеди'нагw w\твjь'та. Поне'же и= тjь`, ко'и w=брjьта'ются въ 
попече'нiяхъ и= смуще'нiяхъ, а='ще жи'тельствуютъ, jа='коже 
подоба'етъ, спаса'ются, и= сподобля'ются прiя'ти w\т бг~а 
в_е'лiя блага^я _е=ди'ною вjь'рою, ю='же и='мутъ въ него`. 
Поболи'те о_у=`бо, бра'тiе, душе'ю ва'шею, и= о_у=вjь'руйте 
всjь'мъ се'рдцемъ ва'шимъ несомнjь'ннw гд\су ва'шему, и= 
словес_е'мъ _е=гw`, и= возненави'дите преходя'щыя сi'и 
в_е'щи мi'ра, и= w=ста'вите _о='ныя jа='кw привр_е'менныя, 
и= прiиди'те къ бг~у, и= прилjьпи'теся къ нему`. Поне'же 
без\ъ бг~а ничто'же _е='сть въ мi'рjь: всjь` ве'щи су'ть 
ничто`, _е=гда` не прилjьпля'емся къ бг~у. Сегw` ра'ди 
пла'чу и= рыда'ю и= скорблю` sjьлw`, _е=гда` помы'шлю, 
jа='кw и='мамы сицева'го гд\са богатодарови'таго и= 
человjьколюби'ваго, и='же _е=ди'ныя ра'ди вjь'ры, дjь'ломъ 
показу'емыя къ нему` и= къ w=бjьща'нiямъ _е=гw`, подае'тъ 
на'мъ сицевы^я да'ры, jа=`же слы'шахомъ и= ви'дjьхомъ: и= 
мы` несмы'сленнjь jа='коже безслов_е'сныя живw'тныя 
почита'емъ па'че зе'млю, и= земны^я и= тлjь^нныя в_е'щи, 
jа=`же всеблагi'й бг~ъ кра'йнягw ра'ди благоутро'бiя своегw` 
даде` на'мъ богатода'рнw для потре'бы тjь'лу, да 
о_у=потребля'емъ _о='ныя о_у=мjь'реннjь, _е=ли'кw ну'жнw для 
жи'зни, и= душа` да не и=мjь'етъ ни _е=ди'нагw препя'тствiя, 
дjь'йствовати свои` мы^сли, и= да жи'тельствуетъ, jа='коже 
подоба'етъ, и= да пита'ется о_у='мною пи'щею, и= благода'тiю 
ст~а'гw дх~а. Поне'же человjь'къ сегw` ра'ди со'зданъ въ 
мi'ръ се'й, да w=бря'щетъ вину` w\т си'хъ мiрски'хъ (с. 156) 
веще'й просла'вити бг~а да'вшаго _е=му` сiя^, и= да 
позна'етъ благодjь'теля своего` и= всеблага'го, и= да 
лю'битъ _е=го`, и= благодари'тъ и= сло'вомъ и= бг~оуго'дными 
дjь'лы, и= си'це да сподо'бится прiя'ти и= и=ны^я 
благодjья^нiя w\т бг~а, и= дарова^нiя велича'йшыя и= 
вjь^чныя. Но мы`, о_у=вы`! w\тню'дъ не помышля'емъ w=б\ъ 
_о='ныхъ бу'дущихъ дарова'нiяхъ, то'чiю пригвожда'емся 
настоя'щымъ, и= w= си'хъ пече'мся и= тщи'мся, jа='кw да 
стя'жемъ _о='ныя, jа='кw да и=збы'точествуемъ _о='ными: а= 
w= то'мъ, и='же даде` на'мъ _о='ныя, w\тню'дъ не мы'слимъ, 
но показу'емъ ве'лiю неблагода'рность къ нему`, и= быва'емъ 
подо'бни бjьсовw'мъ, и=ли` и= ху'ждшы, а='ще подоба'етъ 
рещи` и='стину. И= сегw` ра'ди подоба'етъ на'мъ нака^заннымъ 
бы'ти вя'щше _о='ныхъ, зане` вя'щшыя и= благодjья^нiя 
прiя'хомъ. Поне'же мы` роди'хомся хрiстiа'не, прiя'хомъ 
толи^кiя та^инства, толи^кiя дарова^нiя духw'вныя, и= 
вjь'руемъ во _е=ди'наго бг~а, и='же бы'сть на'съ ра'ди 
человjь'къ, и= претерпjь` толи^кiя страда^нiя, и= наконе'цъ 
сме'рть кре'стную, да на'съ свободи'тъ w\т ле'сти дiа'воли 
и= w\т грjьха`: и= при все'мъ то'мъ вjь'руемъ въ него` 
словесы` то'чiю, а= дjь'лы на'шими преслу'шаемъ _е=гw` 
коне'чнjь. Не проповjь'дуется ли и='мя хр\сто'во дне'сь 
повсю'ду, и= во гра'дjьхъ, и= ве'сjьхъ, и= монастырjь'хъ, и= 
пусты'нjьхъ; А='ще же ли хо'щеши, и=спыта'й и=звjь'стнw, да 
позна'еши, _е=ли'цы хрiстiа'не храня'тъ за'пwвjьди _е=гw`: 
и= _е=два` между` толи'кими w=бря'щеши _е=ди'наго 
и='стиннаго хрiстiа'нина и= словесы^ и= дjь'лы. Не рече' ли 
гд\сь на'шъ во сщ~е'нномъ _е=v\глiи: Вjь'руяй въ мя`, 
дjьла`, jа=`же а='зъ творю`, и= то'й сотвори'тъ, и= бw'льша 
си'хъ сотвори'тъ{I=wа'н. гл. д~_i, ст. в~_i.}; Дне'сь кто` 
и=з\ъ на'съ де'рзнетъ рещи`, jа='кw а='зъ творю` дjьла` 
хр\стw'вы, и= вjь'рую пра'вw въ него`; Ви'дите ли бра'тiя, 
jа='кw невjь'рни и=мjь'емъ w=брjьсти'ся въ стра'шный _о='ный 
де'нь суда`, и= и=мjь'емъ му'читися го'рше _о='ныхъ, и=`же 
не вjь'дятъ коне'чнjь хр\ста`, ниже` вjь'руютъ _е=му`; 
Поне'же надлежи'тъ, и=ли` на'мъ w=сужд_е'ннымъ бы'ти jа='кw 
невjь^рнымъ, и=ли` гд\су на'шему i=и~су хр\сту` 
самои'стиннjь jа=ви'тися неи'стинствующымъ, _е='же _е='сть 
невозмо'жно. И= сiя^ (с. 157) писа'хъ, бра'тiя моя^, не съ 
таковы'мъ намjь'ренiемъ, дабы` возбрани'ти хрiстiа'намъ 
w\тше'льствовати и= безмо'лвствовати, предпочита'я лу'чше 
житiе` мiрско'е. Да не бу'детъ сiе` николи'же: но 
намjь'ренiе мое`, да и=звjьщу` всjь'хъ и=му'щихъ чита'ти 
настоя'щую по'вjьсть, jа='кw хотя'й и= жела'яй w\т всея` 
души` и= се'рдца, твори'ти бла'го, и= добродjь'тель 
прiе'млетъ си'лу w\т всеси'льнагw бг~а, дабы` мощи` твори'ти 
сiе` во вся'комъ мjь'стjь, и= да сподо'бится прiя'ти 
дарова^нiя духw'вныя и= бж~е'ств_енныя видjь^нiя, jа='коже 
и= се'й ю='ноша блаже'нный, глаго'лю, геw'ргiй: _е=го'же 
и=мjь'я а='зъ зна'емымъ и= дру'гомъ себjь` при'снымъ, 
проси'хъ, да сiя^ ми` повjь'даетъ, jа='коже та` написа'хъ. 
Сегw` ра'ди, бра'тiя моя^ w= хр\стjь` молю` вы`, да 
прiи'мемъ и= мы` о_у=се'рдiе и= жела'нiе въ се'рдцjь на'шемъ 
твори'ти добро`, и= да тече'мъ съ вjь'рою несомнjь'нною и= 
о_у=пова'нiемъ, да и=спра'вимъ за'пwвjьди бж~iя: и= вjь'ренъ 
и= нело'женъ _е='сть гд\сь на'шъ, ли'ца на^ша не 
постыдя'тся. И='стиннw возмо'жемъ и=спра'вити вся'кое 
добро`, въ не'мже бы мjь'стjь не бы'хомъ: и=ли` во 
гра'дjьхъ, и=ли` въ ве'сехъ, и=ли` въ монастырjь'хъ, и=ли` 
въ пусты'нехъ. Поне'же всеблагi'й бг~ъ по w=бjьща'нiю 
своему` w\тверза'етъ врата` ца'рствiя своегw` вся'кому 
толку'щему, и= нjь'сть w='браза сицева'гw, дабы` и=ща'й 
вседу'шнw не w=брjь'лъ бога'тства дарова'нiй бж~iихъ. 
_Е=му'же сла'ва во вjь'ки вjькw'въ, а=ми'нь. 
