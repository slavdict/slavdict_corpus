<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 


(с. 1129)



W= преподо'бномъ кассiа'нjь.

Преподо'бный _о=те'цъ на'шъ кассiа'нъ ри'млянинъ живя'ше 
въ ца'рство fеодо'сiа ю=нjь'йшагw, въ лjь'то w\т хр\ста` 
четы'реста три'десять тре'тiе. W\т трудолю'бнw сочине'нныхъ 
и='мъ сло'въ, w= _о=сми` по'мыслjьхъ, и= w= разсужде'нiи 
здjь` положи'шася, jа='кw вся'ку по'льзу и= благода'ть 
и=сточа'ющыя. Помина'етъ же w= си'хъ и= прему'дрjьйшiй 
фw'тiй си'ми словесы` глаго'ля: въ чте'нiи рч~з, страни'цjь 
с_кс~_е и= с_кс~s. И= второ'е, рече`, _е='сть преподо'бнагw 
кассiа'на сло'во, w= _о=сми` по'мыслjьхъ: на чревобjь'сiе, 
блу'дъ, сребролю'бiе, гнjь'въ, печа'ль и= о_у=ны'нiе, 
тщесла'вiя же и= горды'ни каса'ется. Поле'зна же, а='ще что` 
и='но су'ть словеса` сiя^ и=зволя'ющымъ трудолю'бный 
воспрiя'ти по'двигъ. И= тре'тiе же съ си'ми ку'пнw сло'во 
прочтено` на'ми. О_у='читъ _о='нъ въ то'мъ, что` _е='сть 
разсужде'нiе, и= jа='кw сiе` бо'льшее _е='сть и=ны'хъ 
добродjь'телей, и= w\тку'ду ражда'ется, и= jа='кw мно'жае 
свы'ше сходя'щь _е='сть да'ръ, и= прw'чая.

W= се'мъ преподо'бномъ и= цр~ковь, к~f февруа'рiа мц\са 
творя` па'мять, честьми' же и= хвала'ми о_у=блажа'етъ 
_е=го`.

(с. 1130)



Ст~а'гw кассiа'на ри'млянина, w= _о=сми` стра'стныхъ 
по'мыслjьхъ.

Пред\ъ си'мъ w= w='бразjь _о=бщежи'тiй сочини'вше 
сло'во, па'ки въ настоя'щемъ на ва'ши дерзну'вше моли'твы, 
предпрiя'хомъ написа'ти w= _о=сми` по'мыслjьхъ грjьха`: w= 
w=б\ъяде'нiи глаго'лю, и= блудjь`, w= сребролю'бiи, 
гнjь'вjь, печа'ли, о_у=ны'нiи, тщесла'вiи и= горды'ни.

W= воздержа'нiи чре'ва.

Первонача'льнjь w= воздержа'нiи чре'ва на'ми рече'тся, 
противолежа'щемъ чревоwб\ъяде'нiю: w= w='бразjь поще'нiя и= 
ка'чествjь и= коли'чествjь бра'шенъ: и= сiя^ не w\т себе` 
рече'мъ, но jа=`же прiя'хомъ w\т ст~ы'хъ _о=т_е'цъ. _О=ни` 
о_у='бw не _е=ди'но пра'вило поще'нiя, ниже` _е=ди'нъ 
w='бразъ прiя'тiя пи'щи, ни ту'южде мjь'ру преда'ша: за 
_е='же не всjь^мъ ту'южде и=мjь'ти крjь'пость, и=ли` 
во'зраста ра'ди, и=ли` не'мощи ра'ди, и=ли` по навыкнове'нiю 
ра'ди сво'йства тjь'ла. Въ _е=ди'номъ же всjь'мъ то` 
преда'ша намjь'ренiи, бjь'гати многоя'стiя, и= w\твраща'тися 
и=зли'шества бра'шенъ. Повседне'вное съ о_у=мjь'ренностiю 
прiя'тiе пи'щи поле'знjьйшее и=скуси'ша бы'ти, и= чистотjь` 
споспjьшеству'ющее па'че, не'жели чрез\ъ три` и=ли` четы'ре 
дни^, и=ли` до седми'цы простира'ющееся поще'нiе. И='бо, 
рече`, безмjь'рнjь простира'ющiйся на поще'нiе, вы'ше мjь'ры 
пото'мъ ча'стjь о_у=потребля'етъ пи'щу: jа='кw w\т сегw`, 
_о=вогда` о_у='бw w\т чрезмjь'рнагw неяде'нiя и=знемога'етъ 
тjь'ло, и= къ дх~о'внымъ служе'нi_емъ лjьни'вjьйшее 
быва'етъ: _о=вогда' же мно'жествомъ jа='ствъ w=тягча'емое, 
о_у=ны'нiе и= разслабле'нiе твори'тъ въ душjь`. И= па'ки: не 
(с. 1131) всjь^мъ прили'чно бы'ти и=скуси'ша 
о_у=потребле'нiе sjь'лiй и= _о=воще'й, ниже` всjь^мъ мощи` 
о_у=потребля'ти пи'щу су'хагw хлjь'ба. И= и=но'му о_у='бw 
рjь'ша, двjь` ли^трjь jа=ду'щу хлjь'ба _е=ще` а=лка'ти: 
и=но'му же jа=ду'щу ли'тру и=ли` ше'сть о_у='нгiй, 
насыща'тися. Всjь^мъ о_у='бw, jа='коже предрече'ся, _е=ди'нъ 
предjь'лъ воздержа'нiя преда'ша, _е='же не прельща'тися 
насыще'нiемъ чре'ва, ниже` привлека'тися сла'стiю горта'ни. 
Ниже' бо разли'чiе ка'чества бра'шенъ то'чiю, но и= 
коли'чество мно'жества _о='нjьхъ разжж_е'нныя стрjь'лы 
блуда` w=бы'че возжига'ти. Jа=ковы'ялибо когда` пи'щи 
наполня'емо чре'во, блу'дное сjь'мя ражда'етъ. И= па'ки, не 
то'чiю пiя'нство вiна` мы'сль о_у=поева'ти w=бы'че, но и= 
сы'тость воды`, и= вся'кихъ бра'шенъ и=збы'токъ w=тягче'нну 
и= дре'млющу ту` содjь'ловаетъ. Содо'млянwмъ не вiна` и= 
разли'чныхъ бра'шенъ пiя'нство низвраще'нiя бы'сть вiна`, но 
хлjь'ба сы'тость, по проро'ку{I=езек. гл. s~_i, ст. м~f.}. 
Не'мощь тjьле'сная чистотjь` се'рдца не сопротивля'ется, 
_е=гда` подае'мъ тjь'лу, jа=`же не'мощь тре'буетъ, а= не 
jа=`же сла'сть хо'щетъ. Бра'шенъ о_у=потребле'нiе, _е=ли'кw 
послужи'ти къ житiю` прiе'млется, а= не _е=ли'кw рабо'тати 
стремле'нi_емъ по'хоти. О_у=мjь'ренное и= съ ра'зумомъ пи'щи 
прiя'тiе здра'вiя прича'стно быва'етъ тjьле'снагw, а= не 
святы'ню w\те'млетъ. Предjь'лъ воздержа'нiя, и= пра'вило 
пре'данно w\т _о=т_е'цъ и=звjь'стно _е='сть сiе`: 
вкуша'ющему какову'юлибо пи'щу, _е=ще` жела'нiю въ не'мъ 
су'щу, w\т тоя` воздержа'тися, и= не w=жида'ти насыще'нiя. 
И= а=по'столъ ре'кшiй, пло'ти о_у=го'дiя не твори'ти въ 
по'хоти{Ри'мл. гл. г~_i, ст. д~_i.}, не ну'жное жи'зни 
w=кормле'нiе возбрани`, но сластолю'бное прилjьжа'нiе 
w\трече`. Прито'мъ же къ чистотjь` соверше'ннjьй души`, 
_е=ди'но воздержа'нiе бра'шенъ не си'льно, а='ще не и= 
про'чыя добродjь^тели соединя'тся. Тjь'мже смире'нiе съ 
послуша'нiемъ и= тjь'ла о_у=друче'нiемъ мно'гw на'мъ 
посо'бствуютъ. Воздержа'нiе w\т сребролю'бiя, не то'чiю, 
_е='же не и=мjь'ти сребра`, но и= не вожделjь'ти стяжа'ти 
_о='ное, къ чистотjь` души` путево'дствуетъ. Гнjь'ва 
о_у=дале'нiе, печа'ли, тщесла'вiя, горды'ни, вся^ сiя^ 
гла'вную души` чистоту` (с. 1132) содjь'ловаютъ. Ча'стну же 
цjьлому'дрiемъ, сi'есть, чистоту` души` и=зря'днw 
воздержа'нiе и= по'стъ и=справля'етъ. Не возмо'жно бо 
чре'вомъ насыще'нному проти'ву ду'ха блуда` ра'товати въ 
мы'сли. Тjь'мже пе'рвый на'мъ да бу'детъ по'двигъ, _е='же 
w=блада'ти чре'вомъ, и= порабоща'ти тjь'ло: не то'чiю 
посто'мъ, но и= бдjь'нiемъ, и= трудо'мъ, и= чте'нiемъ, и= 
_е='же собира'ти се'рдце въ стра'хъ гее'нны, и= въ жела'нiе 
ца'рствiя небе'снагw.

W= стра'сти блу'днjьй и= по'хоти плотстjь'й.

Вторы'й на'мъ по'двигъ _е='сть проти'ву стра'сти блуда`, 
и= по'хоти пло'ти: сiя` по'хоть w\т пе'рвагw во'зраста 
начина'етъ стужа'ти человjь'ку. Вели'кiй се'й по'двигъ и= 
лю'тъ, и= сугу'бу и=му'щъ борьбу`. Поне'же и=ны^мъ поро'камъ 
въ душjь` то'чiю и=му'щымъ бра'нь, се'й же сугу'бу _е='сть 
въ душjь` и= тjь'лjь составля'емый: и= сегw` ра'ди сугу'бо 
боре'нiе воспрiя'ти подоба'етъ. Ни бо` дово'льно _е='сть 
_е=ди'но тjьле'сное поще'нiе къ стяжа'нiю соверше'ннагw 
цjьлому'дрiя и= и='стинныя чистоты`, а='ще и= се'рдца не 
бу'детъ сокруше'нiе, и= моли'тва къ бг~у непреста'нная, и= 
ча'стое писа'нiй поуче'нiе, и= тру'дъ, и= рукодjь'лiе: 
jа=`же мо'гутъ непостоя'нная души` стремл_е'нiя 
о_у=де'рживати, и= w\т скве'рныхъ мечта'нiй возвраща'ти ю=`. 
Пре'жде же всjь'хъ споспjьшеству'етъ смире'нiе души`, 
_е=гw'же кромjь`, ни блу'дъ, ни и='но что` возмо'жетъ кто` 
побjьди'ти. Предвари'тельнjь о_у='бw подоба'етъ вся'кимъ 
хране'нiемъ блюсти` се'рдце w\т скве'рныхъ по'мыслwвъ: w\т 
сегw' бо происхо'дятъ, по гд\сню сло'ву, помышл_е'нiя sла^я, 
о_у=бi^йства, прелюбодjья^нiя, любодjья^нiя{Матf. гл. _е~_i, 
ст. f~_i.}, и= прw'чая. И='бо и= поще'нiе, не то'чiю къ 
о_у=друче'нiю тjь'ла на'мъ о_у=зако'нено _е='сть, но и= къ 
трезвjь'нiю о_у=ма`, да не мно'жествомъ бра'шенъ помрачи'вся 
и=знемо'жетъ къ наблюде'нiю по'мыслwвъ. Подоба'етъ о_у='бw 
не то'чiю въ тjьле'сномъ поще'нiи вся'ко тща'нiе jа=вля'ти, 
но и= во внима'нiи по'мыслwвъ, и= въ дх~о'вномъ поуче'нiи: 
и='хже кромjь` не возмо'жнw къ высотjь` и='стиннагw 
цjьлому'дрiя и= чистоты` (с. 1133) взы'ти. Прили'чествуетъ 
о_у='бw на'мъ w=чища'ти пе'рвjье, по гд\сню сло'ву, 
вну'треннее сткля'ницы и= блю'да, да бу'детъ и= внjь'шнее 
чи'сто{Матf. гл. к~г, ст. к~s.}. Сегw' же ра'ди а='ще 
_е='сть въ на'съ тща'нiе по а=п\слу, зако'ннw подвиза'тися 
и= о_у=вjьнча'тися побjьди'вшымъ нечи'стаго бjь'са 
блу'днаго, не w= на'шей си'лjь и= по'двизjь дерза'имъ, но w= 
по'мощи вл\дки на'шегw бг~а: не престае'тъ бо человjь'къ 
ра'туемь бы'ти w\т ду'ха сегw`, до'ндеже вои'стинну 
вjь'ровати бу'детъ, jа='кw не свои'мъ тща'нiемъ, ни свои'мъ 
трудо'мъ, но бж~iимъ покро'вомъ и= по'мощiю и=збавля'ется 
сегw` неду'га, и= на высоту` чистоты` восхо'дитъ: и= па'че 
_е=стества` _е='сть ве'щь, и= нjь'кiимъ w='бразомъ внjь` 
тjь'ла быва'етъ, и='же разж_е'нiя пло'ти и= сла^сти тоя^ 
попра'вый. И= сегw` ра'ди, не возмо'жно _е='сть человjь'ку 
(да та'кw реку`) свои'ма крыло'ма къ высо'кой се'й, и= 
небе'сной по'чести ст~ы'ни возлетjь'ти, и= подража'телю 
а='гг~лъ бы'ти, а='ще не благода'ть бж~iя, сего` w\т земли` 
и= бла'та возведе'тъ. Ни _е=ди'ною бо и=но'ю добродjь'телiю 
w=бложе'нные пло'тiю человjь'цы духw'внымъ па'че подо'бятся 
а='гг~лwмъ, jа='коже цjьлому'дрiемъ. Се'ю бо _е=ще` на 
земли` су'ще и= пребыва'юще, и='мутъ по а=по'столу житiе` на 
нб~сjь'хъ{Фiлiп. гл. г~, ст. к~.}. Зна'менiе же, _е='же 
добродjь'тель сiю` соверше'ннw стяжа'ти на'мъ, _е='сть, 
_е=гда` ни _е=ди'ному w='бразу скве'рнагw мечта'нiя во 
снjь'хъ душа` внима'етъ. А='ще бо и= не вмjьня'ется въ 
грjь'хъ таково'е движе'нiе, _о=ба'че зна'менiе _е='сть, 
jа='кw неду'гуетъ душа`, и= стра'сти не и=зба'вися. И= сегw` 
ра'ди случа'ющаяся на'мъ во снjь'хъ скв_е'рная мечта^нiя, 
w=бличе'нiе бы'ти предвари'вшагw о_у=ны'нiя, и= су'щiя въ 
на'съ не'мощи, вjь'ровати до'лжни _е=смы`: сокрове'нный въ 
та'йностjьхъ души` неду'гъ jа=вле'нъ творя'щу, случа'ющуся 
въ со'нномъ видjь'нiи скве'рному и=скуше'нiю. Тjь'мже и= 
вра'чь ду'шъ на'шихъ, въ та'йныхъ души` цjьльбу` положи`, 
и=дjь'же и= вины^ неду'га вjь'дяше бы'ти, глаго'ля: jа='кw 
вся'къ, и='же воззри'тъ на жену`, ко _е='же вожделjь'ти 
_е=я`, о_у=же` любодjь'йствова съ не'ю въ се'рдцjь 
свое'мъ{Матf. гл. _е~, ст. к~и.}: не толи'кw любопы^тныя, и= 
блу^дныя _о='чи и=справля'я, (с. 1134) _е=ли'кw вну'трь 
водруже'нную ду'шу, jа='же да^нныя на бла'го w\т бг~а 
_о='чи, sлjь` о_у=потреби`. Сегw` ра'ди и= прему'драя 
при'тча не глаго'летъ: вся'цjьмъ хране'нiемъ блюди` твои` 
_о='чи, но вся'цjьмъ хране'нiемъ блюди` се'рдце{Прит. гл. 
д~, ст. к~г.}: _о='ному наипа'че нало'жиши врачевство` 
хране'нiя, во _е='же хо'щетъ _о=чеса` о_у=потребля'ющему. 
Тjь'мже сiе` да бу'детъ се'рдца на'шегw пред\ъwхране'нiе: да 
_е=гда` въ на'шей мы'сли па'мять бу'детъ жены`, 
дiа'вольскимъ sлодjь'йствомъ произра'стшая, а='ще случи'тся 
ма'тере, и=ли` сестры`, и=ли` и=нjь'хъ нjь'кiихъ же'нъ 
благоговjь'йныхъ, ско'рw сiю` и=зго'нимъ w\т се'рдца: да не 
на мно'зjь пребыва'ющымъ на'мъ въ се'й па'мяти, sлы'хъ 
преле'стникъ w\т си'хъ ли'цъ низведе'тъ и= низри'нетъ мы'сль 
въ скв_е'рная и= вр_е'дная помышл_е'нiя. Jа='коже и= w\т 
бг~а къ первозда'нному да'нная за'повjьдь повелjьва'етъ 
блюсти` главу` sмi'еву{_Псал. р, ст. и~.}: сi'есть вре'дныхъ 
по'мыслwвъ нача^ла, и='миже ползсти` въ ду'шы на'шя 
покуша'ется: да не главы` прiя'тiемъ, jа='же _е='сть 
прило'гъ по'мысла, про'чее тjь'ло sмi'я, сi'есть, сла'сти 
сосложе'нiе прiи'мемъ. И= w\т сегw` а='бiе на беззако'нное 
дjья'нiе низведе'тъ мы'сль. Но прили'чествуетъ по 
пи'санному, во о_у='трiя и=збива'ти вся^ грjь^шныя 
земли`{Быт. гл. г~, ст. _е~_i.}. си'рjьчь свjь'томъ ра'зума 
разсужда'ти и= потребля'ти грjьхw'вныя по'мыслы w\т земли`, 
jа='же _е='сть се'рдце на'ше, по о_у=че'нiю гд\сню: и= 
доко'лjь _е=ще` младе'нцы су'ть сы'ны вавv"лw'нскiи, sлы'и, 
глаго'лю, по'мыслы, си'хъ разбива'ти и= сокруша'ти w= 
ка'мень, и='же _е='сть хр\сто'съ{_Псал. рл~s, ст. f~.}. 
А='ще во на'шимъ сосложе'нiемъ возмужа'ютъ, не без\ъ вели'ка 
воздыха'нiя и= труда` побjьжде'ни бы'ти мо'гутъ. Къ 
реч_е'ннымъ же w= бж~е'ственнагw писа'нiя, добро` _е='сть и= 
словеса` ст~ы'хъ _о=т_е'цъ воспомяну'ти. Рече'но бы'сть 
о_у=`бо ст~ы'мъ васi'лiемъ, _е=пi'скопомъ кесарi'и 
каппадокi'йскiя: и= жены` не зна'ю, и= дjь'вственникъ 
нjь'смь. Толи'кw вjь'дяше, jа='кw не въ тjьле'снjьмъ то'чiю 
воздержа'нiи w\т жены`, да'ръ дjь'вства и=справля'ется, 
_е=ли'кw въ душе'внjьй свя'тости и= чистотjь`, jа='же 
стра'хомъ бж~iимъ и=справля'тися w=бы'че. Глаго'лютъ же и= 
сiе` _о=тцы`: jа='ко не возмо'жно на'мъ добродjь'тель (с. 
1135) чистоты` соверше'ннw стяжа'ти, а='ще не пе'рвjье 
и='стинное смиренному'дрiе въ се'рдцjь на'шемъ стя'жемъ: ни 
ра'зума и='стиннагw сподо'битися, доко'лjь въ та'йныхъ души` 
стра'сть блу'дная присjьди'тъ. Но, да jа=`же су'ть, 
и=справле'нiя цjьлому'дрiя, и= w\т а=по'стола пока'жемъ, 
_е=ди'но _е=гw` воспомяну'вше рече'нiе, w=ко'нчимъ сло'во: 
ми'ръ и=мjь'йте и= ст~ы'ню со всjь'ми, и='хже кромjь` 
никто'же о_у='зритъ гд\са{_Е=вр. гл. в~_i, ст. д~_i.}. 
Jа='коже бо w= се'мъ глаго'летъ jа='вjь, w\т ни'хже приложи` 
рекi'й: да никто'же блудодjь'й, и=ли` скверни'тель, jа='коже 
и=са'vъ{_Е=вр. гл. в~_i, ст. s~_i.}. _Е=ли'кw о_у='бw 
небе'сное и= а='гг~льское _е='сть и=справле'нiе ст~ы'ни, 
толи'кw тя'жшими сопроти'вникwвъ навjь'ты ра'туемо _е='сть. 
И= сегw` ра'ди тща'тися до'лжни _е=смы`, не то'чiю 
воздержа'нiю тjьле'сному w=буча'тися, но и= сокруше'нiю 
се'рдца, и= ча'стымъ моли'твамъ со воздыха'нiи: jа='кw да 
пе'щь на'шея пло'ти, ю='же вавv"лw'нскiй ца'рь по'хотными 
разже'нiи возжига'етъ на вся'къ де'нь, росо'ю прише'ствiя 
ст~а'гw ду'ха о_у=гаси'мъ. Къ си'мъ вели'ко на'мъ _о=ру'жiе 
бра'ни _е='сть, _е='сть по бг~у бдjь'нiе. Jа='коже бо 
сохране'нiе дня` нощну'ю о_у=строя'етъ святы'ню: си'це и= 
нощно'е по бг~у бдjь'нiе, дневну'ю души` пред\ъуготовля'етъ 
чистоту`.

W= сребролю'бiи.

Тре'тiй на'шъ по'двигъ, проти'ву ду'ха сребролю'бiя. 
Стра'нна сiя` бра'нь, и= и=звнjь` _е=стества` познава'ема, 
w\т невjь'рiя вину` во и='ноцjь w=брjьта'ющи. И='бо и=ны'хъ 
страсте'й, jа='рости, глаго'лю, и= вожделjь'нiя, 
раздраже'нiе w\т тjь'ла мни'тся и=мjь'ти вины`, и= нjь^кiимъ 
w='бразомъ, jа='кw врожде'нные, w\т рожде'нiя и=му'ще 
нача'ло: тjь'мже и= мно'гимъ вре'менемъ побjьжда'ются: 
сребролю'бiя же неду'гъ и=звнjь` приходя'щъ, о_у=до'бjье 
w\тсjьца'тися мо'жетъ, а='ще прилjьжа'нiе полу'читъ и= 
внима'нiе. Вознерадjь'нъ же бы'въ, па'губнjьйшiй и=ны'хъ 
страсте'й, и= неудобоw\тме'тенъ быва'етъ. Ко'рень бо всjь^мъ 
sлы^мъ сребролю'бiе _е='сть{а~ Тiм. гл. s~, ст. _е~.}, по 
а=по'столу. Смотря'имъ же си'це: тjьлесе` _е=сте'ств_енная 
движ_е'нiя, не то'чiю въ дjь'тяхъ (с. 1136) зря'тся, въ 
ни'хже не о_у=` разумjь'нiе добра' же и= sла` _е='сть, но и= 
въ малjь'йшихъ и= млекопита'емыхъ младе'нцахъ, и=`же ниже` 
слjь'да сла'сти въ себjь` и=му'ще _е=сте'ственное _о=ба'че 
во пло'ти w=знача'ютъ движе'нiе. Подо'бнw и= jа='рости 
_о=строта` во младе'нцjьхъ ви'дима _е='сть, _е=гда` 
сопротивояря'щихся и=`хъ ко w=скорби'вшымъ зри'мъ. И= сiя^ 
глаго'лю не _е=стество` порица'я, jа='кw грjьху` вино'вно, 
да не бу'детъ. Но да покажу`, jа='кw jа='рость и= жела'нiе, 
а='ще и= на бла'го w\т содjь'теля врожде'ны человjь'ку, но 
_о=ба'че мни'тся, jа='кw w= _е=сте'ственныхъ нjь'какw въ 
сопротивоесте'ств_енная w\тпа'даютъ небреже'нiемъ. И='бо 
тjьле'сное движе'нiе, къ чадоро'дiю, и= пото'мственному 
ро'да пребыва'нiю, не къ блуду` w\т содjь'теля даде'ся: и= 
jа='рости же движе'нiе, спаси'тельнjь на'мъ всjь'яся 
jа=ри'тися на sло'бу, а= не на _е=диноплеме'ннаго 
свирjь'пствовати. Не о_у='бw, а='ще и= sлjь` сiя^ 
о_у=потребля'емъ, грjьшно` _е='сть _е=стество`, и=ли` 
содjь'теля w=бвини'мъ: jа='коже ни да'вшагw но'жъ къ 
ну'ждной и= поле'зной потре'бjь, а='ще прiе'мый и= къ 
содjь'янiю о_у=бi'йства то'й о_у=потреби`. Сiя^ же рjь'хомъ 
показа'ти хотя'ще, jа='кw сребролю'бiя стра'сть, не w\т 
_е=стества` вину` и='мать, но w\т _е=ди'нагw sла'гw и= 
растлjь'ннагw произволе'нiя. Се'й бо неду'гъ, _е=гда` 
хла'дну и= невjь'рну въ нача'лjь и='ночества w=бря'щетъ 
ду'шу, пра'ведныя нjь'кiя и= по ви'димому благосло'вныя 
нjь'кiя вины` _о='ной подме'щетъ, ко _е='же о_у=держа'ти 
что'либо w\т ни'хже стяжа`. Напису'етъ бо въ мы'сли и='ноку 
ста'рости долготу`, и= не'мощь тjь'ла, и= jа='кw да_е'мыя 
потр_е'бы w\т _о=бщежи'тiя не су'ть дово'льни ко 
о_у=тjьше'нiю, не глаго'лю, немощству'ющу, но и= здра'вому, 
и= jа='кw здjь` не быва'етъ попече'нiе по достоя'нiю w= 
неду'гующихъ, но и= sjьлw` вознерадjь'нно, и= jа='кw, а='ще 
не и='мать сокрове'нно зла'то, _о=кая'ннjь о_у='мретъ. 
Послjьди' же подме'щетъ, ни пребыва'ти мощи` намно'зjь въ 
монастырjь` тяготы` ра'ди дjь'лъ, и= _о=те'ческiя ра'ди 
стро'гости. И= _е=гда` таковы'ми помышле'ньми прельсти'тъ 
мы'сль, ко _е='же а='ще и= _е=ди'нъ пjь'нязь о_у=держа'ти: 
тогда` склоня'етъ _е=го` и= рукодjь'лiю _о='тай а='ввы 
научи'тися, w\т негw'же возмо'жетъ жела'емое себjь` сребро` 
о_у=мно'жити. Тjь'мже и= наде'ждами безвjь'стными (с. 1137) 
прельща'етъ _о=кая'ннаго, предлага'я тому` w\т рукодjь'лiя 
прiwбрjь'тенiе, и= w\т сегw` w=сла'бу и= безпеча'лiе, и= 
ве'сь помышле'нiю w= прiwбрjь'тенiи вда'вся, ничесо'же w\т 
сопроти'вныхъ сматря'етъ: ни гнjь'ва неи'стовство, а='ще 
когда` случи'тся _е=му` въ о_у=бы'токъ впа'сти: ни 
помраче'нiе w\т печа'ли, а='ще лиши'тся наде'жды 
прiwбрjь'тенiя: но быва'етъ, jа='коже и=ны^мъ чре'во бг~ъ, 
та'кw сему` зла'то. Тjь'мже и= блаже'нный а=п\слъ сiе` 
вjь'дый, не то'чiю ко'рень всjь^мъ sлы^мъ{а~ Тiм. гл. s~, 
ст. _i~.}, но i=дwлослуже'нiе то` нарече`. Зри'мъ о_у='бw, 
въ ко'ль вели'къ грjь'хъ неду'гъ се'й человjь'ка влече'тъ, 
jа='кw и= во i=дwлослуже'нiе{Колос. гл. г~, ст. _е~.}, 
вве'ргнути _е=го`: w\тврати'въ бо сребролю'бецъ о_у='мъ 
сво'й w\т любве` бж~iя, i='дwлы человjь^ческiя, и=зва^янныя 
зла'томъ лю'битъ. Си'ми же по'мыслы и='нокъ помрачи'вся, и= 
на го'ршее простира'яся, ни _е=ди'но о_у=же` послуша'нiе 
и=мjь'ти мо'жетъ: но негоду'етъ, смуща'ется, и= проти'ву 
коегw'ждо дjь'ла ро'пщетъ, прекосло'витъ, и= ниеди'ному же 
про'чее благоговjь'инству въ не'мъ храни'му, jа='коже ко'нь 
жесточа'йшъ по стремни'намъ но'сится: ни повседне'вною 
пи'щею дово'льствуяся, jа='внw w= себjь` повjь'даетъ, jа='кw 
w\тню'дъ сегw` _о='нъ терпjь'ти не мо'жетъ, и= бг~а не та'мw 
то'чiю бы'ти глаго'летъ, ни своему` спасе'нiю во _о='номъ 
заключе'нну мjь'стjь: и= jа='кw, а='ще не о_у=дали'тся w\т 
монастыря` _о='нагw, поги'бнетъ. И= та'кw растлjь'нному 
сему` мнjь'нiю, содjь'йственника и=мjь'я сохране'нны 
сре'бренники, jа='коже кри'лы си'ми лего'къ бы'въ, и= 
и=зше'ствiю w\т монастыря` поуча'яся: тjь'мже гордели'вw и= 
же'стокw проти'ву всjь^мъ завjьща'нiямъ w\твjьщава'етъ, и= 
jа='кw стра'нна, и= w\тнjь'куду прише'дша себе` вмjьня'я, 
а='ще что'либо о_у=ви'дитъ въ монастырjь` и=справле'нiя 
тре'бующее, небреже'тъ и= презира'етъ, и= порица'етъ вся^ въ 
монастырjь` быва^ющая. Та'же вины^ взыску'етъ, и='миже бы 
прогнjь'вался, и=ли` w=скорби'лся, да не пока'жется 
легкомы'сленнымъ, _е=гда` без\ъ вины` и=з\ъ монастыря` 
и=зы'детъ. А='ще же и= и=но'го кого` возмо'жетъ шепта'ньми 
и= суесло'вiи прельсти'въ, и=звести` и=з\ъ монастыря`, (с. 
1138) ниже` сiе` w\трица'ется сотвори'ти, хотя` и=мjь'ти 
своея` сла'бости споспjь'шника. Си'це же возжига'емь 
_о=гне'мъ свои'хъ пjь'нязей сребролюби'вый, никогда'же 
безмо'лвствовати возмо'жетъ въ монастырjь`, и=ли` под\ъ 
пра'виломъ жи'тельствовати. _Е=гда' же сего` бjь'съ, 
jа='коже во'лкъ, и=з\ъ _о=гра'ды восхи'титъ, и= w\тлучи'въ 
ста'да, гото'ва къ снjьде'нiю по'йметъ: тогда` дjьла`, 
jа=`же во _о=бщежи'тiи во о_у=ста^вленныя часы` творя'ше 
неради'вw, та^ въ ке'ллiи но'щь и= де'нь со мно'гимъ 
о_у=се'рдiемъ твори'ти _е=го` о_у=строя'етъ. И= ни моли'твъ 
_о=быкнове'нiя, ни поще'нiй w='бразъ, ни бдjь'нiй пра'вило 
храни'ти попуща'етъ: но сребролю'бiя неи'стовствомъ сего` 
связа'въ, вся'ко тща'нiе w= рукодjь'лiи и=мjь'ти 
о_у=вjьщава'етъ. Неду'га же сегw` три` су'ть w='брази, 
и=`хже ра'внw w\тверга'етъ бж~е'ственное писа'нiе, и= 
о_у=че'нiе _о=т_е'цъ. _Е=ди'нъ о_у='бw, и='же о_у=строя'етъ 
_о=кая'нные и='ноки, jа=`же въ мi'рjь не и=мjь'яху, сiя^ 
стяжа'ти и= собра'ти. Другi'й же, и='же раскаява'тися 
твори'тъ и=мjь'нiй _е=ди'ною w\тре'кшихся, побужда'я и=`хъ 
и=ска'ти, jа=`же бг~у принесо'ша. Тре'тiй же, въ нача'лjь 
невjь'рiемъ и= хла'дностiю и='нока связа'въ, не попуща'етъ 
_е=му` соверше'ннw w\трещи'ся веще'й мi'ра: стра'хъ 
представля'я о_у=бо'жества, и= невjь'рiе бж~iя про'мысла: и= 
престу'пника показу'я свои'хъ w=бjь'тwвъ, jа=`же и=сповjь'да 
w\трица'яся мi'ра. Си'хъ же трiе'хъ w=бразw'въ примjь'ры въ 
бж~е'ственномъ писа'нiи, jа='коже рече'ся, w=сужде'нны 
w=брjьто'хомъ. И='бо гiезi'и{д~ Цар. гл. _е~, ст. к~в.}, 
и=мjь^нiя, jа=`же пе'рвjье не и=мjь`, восхотjь'въ стяжа'ти, 
w\тпаде` проро'ческiя благода'ти, ю='же о_у=чи'тель въ 
чи'нjь наслjь'дiя w=ста'вити _е=му` хотя'ше: и= вмjь'стw 
благослове'нiя, вjь'чну прока'зу проро'ческою кля'твою 
наслjь'дствова. И= i=у'да восхотjь'въ взя'ти и=мjь^нiя, 
jа=`же пе'рвjье w=ста'ви хр\сту` послjь'дуя, не то'чiю къ 
преда'нiю вл\дки поползну'вся{Матf. гл. к~s, ст. _е~_i.}, 
ли'ка а=п\сльскагw w\тпаде`, но и= са'му во пло'ти жи'знь 
свою` наси'льственною сме'ртiю сконча`. А=на'нiа же и= 
сапфi'ра{Дjья'н. гл. _е~, ст. а~.}, сохра'нше нjь^кая w\т 
тjь'хъ, jа=`же стяжа'ху, а=п\сльскими о_у=сты` сме'ртiю 
наказу'ются. Мwv"се'й же вели'кiй во второзако'нiи 
та'инственнjь заповjь'даетъ (с. 1139) w=бjьщава'ющымся 
w\трещи'ся мi'ра, и= стра'хомъ невjь'рiя па'ки держа'щымся 
земны'хъ веще'й: а='ще кi'й, рече`, человjь'къ страшли'въ, 
и= сла'бъ се'рдцемъ, да не и=схо'дитъ на бра'нь: да и='детъ 
и= возврати'тся въ до'мъ сво'й, да не когда` о_у=страши'тися 
сотвори'тъ сердца` бра'тiй свои'хъ{_е~ Мwv"с. гл. к~, ст. 
и~.}. _Е='сть ли сегw` свидjь'тельства твердjь'йше что`, 
и=ли` jа=снjь'йше; не си'ми ли о_у='бw о_у='чимся 
w\трица'ющiися мi'ра, соверше'ннjь w\трица'тися, и= та'кw на 
бра'нь и=сходи'ти, да не полага'юще нача'ло сла'бо и= 
растлjь'нно, w\твраща'емъ и=нjь'хъ w\т _е=v\гльскагw 
соверше'нства, и= боя'знь и=`мъ влага'емъ; а= поне'же 
до'брjь рече'нное бж~е'ственнымъ писа'нiемъ, блаже'ннjье 
_е='сть па'че дая'ти не'жели прiима'ти{Дjья'н. гл. к~, ст. 
л~_е.}, sлjь` толку'ютъ, ну'дяще то` къ свое'й пре'лести, и= 
къ сребролю'бiя жела'нiю. мы'сль рече'ннагw превраща'юще, и= 
гд\сне о_у=че'нiе глаго'лющее: а='ще хо'щеши соверше'нъ 
бы'ти, прода'ждь и=мjь'нiе твое`, и= да'ждь ни'щымъ, и= 
и=мjь'ти и='маши сокро'вище на небеси`, и= гряди` въ слjь'дъ 
мене`{Матf. гл. f~_i, ст. к~а.}: и= су'дятъ не стяжа'нiя 
бы'ти блаже'ннjьйше свои'мъ владjь'ти бога'тствомъ, и= w\т 
и=збы'тка тогw` дая'ти тре'бующымъ. Да вjь'дятъ таковi'и, 
jа='кw не о_у=` w\ттреко'шася мi'ра, ниже` взыдо'ша на 
и='ноческое соверше'нство, поне'же стыдя'тся w= хр\стjь` со 
а=п\сломъ воспрiя'ти нищету`, и= дjь'ланiемъ ру'къ себjь` и= 
тре'бующымъ служи'ти, дjь'ломъ и=спо'лнити и='ноческiй 
_о=бjь'тъ, и= со а=по'столомъ просла'витися, расточи'вшымъ 
пре'жнее бога'тство, во а='лчбjь и= жа'ждjь, въ зимjь` и= 
наготjь`{в~ Кор. гл. а~_i, ст. к~з.}, съ па'vломъ да 
подвиза'ются до'брымъ по'двигомъ. И='бо а='ще бы и=мjь'ли 
пре'жнее бога'тство ну'жднjьйшее къ соверше'нству разумjь'лъ 
са'мъ а=по'столъ, не бы` пренебре'глъ пе'рвый сво'й са'нъ: 
наро'чита бо себе` глаго'летъ бы'ти и= граждани'на ри^млянъ. 
И= во i=ерусали'мjь, и=`же продая'ху до'мы своя^ и= се'ла, 
и= полага'ху цjь'ны _о='нjьхъ при нога'хъ а=по'стwлъ, не бы` 
сiе` твори'ли, а='ще бы сужде'но вjь'дjьли w\т а=п\слъ, 
блаже'ннjьйше бы'ти свои'ми и=мjь'нiи пита'тися, а= не 
трудо'мъ свои'мъ, и= w\т jа=зы^къ приноше'нiемъ. Jа=снjь'е 
же jа=вля'етъ w= си'хъ рече'нный а=по'столъ въ посла'нiи къ 
ри'млянwмъ, та'кw глаго'ля: Ны'нjь (с. 1140) же гряду` во 
i=ерусали'мъ послужи'ти ст~ы^мъ, бл~говоли'ша бо, и= до'лжни 
и=`мъ су'ть{Ри'м. гл. _е~_i, ст. к~_е и= к~з.}. И= са'мъ 
та'кожде о_у='замъ и= темни'цамъ и= стуже'нiю путеше'ствiя 
ча'стjь подве'рженъ бы'въ, и= припина'емь w\т сегw`, jа='кw 
w=бы'че свои'ма рука'ма прiwбрjьта'ти себjь` потр_е'бная, и= 
и=звjьща'етъ, jа='кw тр_е'бованiя сiя^ прiя`, w\т бра'тiй 
прише'дшихъ къ нему` w\т македо'нiи, глаго'ля: ску'дость бо 
мою` и=спо'лниша бра'тiя прише'дше w\т македо'нiи{в~ Кор. 
гл. а~_i, ст. f~.}. И= фiлiппiсi'_емъ пишя` глаго'летъ: 
вjь'сте же и= вы` фiлiппiсi'ане, jа='кw и=зше'дшымъ на'мъ 
w\т македо'нiи, ни _е=ди'на це'рковь w=бщева'ся въ сло'во 
дая'нiя и= прiя'тiя, то'чiю вы` _е=ди'ни. Jа='кw и= въ 
солу'нь и= _е=ди'ною, и= два'щи въ тре'бованiе мое` 
посла'сте ми`{Фiлiп. гл. ст. д~, ст. _е~_i и= s~_i.}. Да 
бу'дутъ о_у='бw по мнjь'нiю сребролюби'выхъ и= сi'и 
блаже'ннjьйшiи а=по'стола, поне'же w\т свои'хъ и=мjь'нiй 
_е=му` _о=ни` подая'ху тре'бwванiя. Но никто` ра'звjь въ 
послjь'днее безу'мiе прише'дъ, рещи` де'рзнетъ сiе`. А='ще 
о_у='бw хо'щемъ _е=v\гльскому повелjь'нiю, и= все'й _о='ной 
w\т нача'ла на а=п\слjьхъ w=сно'ванной це'ркви 
послjь'довати, не на'шымъ мнjь'нi_емъ повину'имся, ниже` 
до'брjь реч_е'нная sлjь` разумjь'имъ: но w\тве'ргше хла'дное 
и= невjь'рное мнjь'нiе, воспрiи'мимъ и='стину _е=v\глiа. 
Та'кw бо возмо'жемъ и= _о=те'ч_ескимъ стопа'мъ 
послjь'довати, и= о_у=че'нiя _о=бщежи'тельнагw никогда'же 
w\тступи'ти, и= сегw` мi'ра вои'стинну w\трещи'ся. Бла'го 
о_у=`бо _е='сть здjь` и= сло'во ст~а'гw воспомяну'ти. 
Глаго'лютъ, ст~о'му васi'лiю _е=пi'скопу кесарi'и 
каппадокi'йскiя къ нjь'коему сv"гклi'тику хла'днjь 
w\тре'кшемуся мi'ра, и= и=мjь'вшу нjь^кая w\т свои'хъ 
и=мjь'нiй, глаго'лъ тако'въ рещи`: и= сv"гклi'тика 
погуби'лъ, и= и='нока не сотвори'лъ _е=си`. Подоба'етъ 
о_у='бw вся'кимъ тща'нiемъ и=зсjьца'ти w\т на'шея души` 
ко'рень всjь^мъ sлы^мъ, и='же _е='сть сребролю'бiе, 
и=звjь'стнw вjь'дущымъ, jа='кw пребыва'ющу ко'реню, 
о_у=до'бно вjь^тви возраста'ютъ. Добродjь'тель же 
нестяжа'нiя и=спра'вити неудо'бно _е='сть не во _о=бщежи'тiи 
пребыва'ющымъ: въ то'мъ бо и= w= са'мыхъ ну'жныхъ потре'бахъ 
не пече'мся. W=сужде'нiе о_у='бw а=на'нiи и= сапфi'ры пред\ъ 
_о=чи'ма и=му'ще, о_у=жасни'мся w=ставля'ти (с. 1141) себjь` 
что` когда` w\т пре'жнягw и=мjь'нiя: подо'бнjь гiезi'ева 
о_у=боя'вшеся наказа'нiя, и='же за сребролю'бiе вjь'чнjьй 
прока'зjь пре'данъ, блюде'мся не собира'ти себjь` и=мjь'нiй, 
jа=`же ни въ мi'рjь и=мjь'яхомъ _Е=ще' же i=у'дину 
помышля'юще о_у=давле'нiемъ кончи'ну, о_у=бои'мся 
воспрiима'ти что` когда`, jа=`же w\трица'ющеся презрjь'хомъ. 
Над\ъ всjь'ми же си'ми, пред\ъ _о=ча'ми и=му'ще при'снw 
безвjь'стность сме'рти, да не ка'кw, въ _о='нъ же ча'съ не 
ча'емъ, прiи'детъ гд\сь на'шъ, и= w=бря'щетъ w=скверне'нну 
сребролю'бiемъ со'вjьсть на'шу, и= рече'тъ на'мъ, jа=`же во 
_е=v\глiи реч_е'на бы'ша бога'тому _о='ному: безу'мне, въ 
сiю` но'щь ду'шу твою` и=стя'жутъ w\т тебе`, а= jа=`же 
о_у=гото'валъ _е=си`, кому` бу'дутъ{Луки` гл. в~_i, ст. 
к~.};

W= гнjь'вjь.

Четве'ртый на'мъ по'двигъ проти'ву ду'ха гнjь'ва. И= 
потре'ба _е='сть, да съ бг~омъ смертоно'сенъ jа='дъ сегw` 
и=з\ъ глубины` души` на'шея и=зсjьче'мъ. Сему' бо въ 
се'рдцjь на'шемъ присjьдя'щу, и= _о=чеса` се'рдца на'шегw 
те'мными смуще'нми w=слjьпля'ющу, ни разсужде'нiе поле'зныхъ 
стяжа'ти мо'жемъ, ни дх~о'внагw ра'зума w=брjьсти` 
постиже'нiе, ни совjь'та бла'га соверше'нство о_у=держа'ти, 
ни жи'зни и='стинныя бы'ти прича^стницы, ни зрjь'нiя 
бж~е'ственнагw и= и='стиннагw свjь'та прiима'теленъ о_у='мъ 
на'шъ бу'детъ. Смяте'ся бо, глаго'летъ, w\т jа='рости _о='ко 
мое`{_Псал. s~, ст. и~.}: но ниже` бж~е'ственныя 
прему'дрости прича^стницы бу'демъ, а='ще и= sjьлw` му'дри по 
мнjь'нiю w\т всjь'хъ почита'емся. Поне'же, пи'сано _е='сть, 
jа='рость въ нjь'дрjь безу'мныхъ водворя'ется{_Е=кклес. гл. 
з~, ст. _i~.}: но ниже` спаси'тельныя разсужд_е'нiя и= 
совjь'ты стяжа'ти мо'жемъ, а='ще и= му'дри w\т человjь^къ 
мни'мся: пи'сано бо _е='сть, гнjь'въ и= му'дрыхъ 
погубля'етъ: не w=кормле'нiя пра'вды тре'звеннымъ се'рдцемъ 
о_у=держа'ти возмо'жемъ: пи'сано бо _е='сть, jа='кw гнjь'въ 
му'жа пра'вды бж~iя не содjь'ловаетъ{I=а'к. гл. а~, ст. 
к~.}: но ниже` w\т всjь'хъ похваля'емую кро'тость и= 
благоwбра'зiе (с. 1142) мо'жемъ стяжа'ти: пи'сано бо 
_е='сть, му'жъ jа='рый не благоwбра'зенъ{Прит. гл. а~_i, ст. 
к~_е.}. Хотя'й о_у='бw къ соверше'нству прiити`, и= жела'я 
дх~о'внымъ по'двигомъ зако'ннw подвиза'тися, вся'кагw 
поро'ка, гнjь'ва же и= jа='рости чу'ждъ да бу'детъ. И= да 
слы'шитъ, что` тому` сосу'дъ и=збра'нный заповjь'даетъ: 
Вся'ка, глаго'летъ, го'ресть и= гнjь'въ и= jа='рость, и= 
кли'чь и= хула`, да во'змется w\т ва'съ, со вся'кою 
sло'бою{_Е=фес. гл. д~, ст. л~а.}. _Е=гда' же рече`, вся'ка, 
ни _е=ди'ну вину` jа='рости, и=ли` jа='кw ну'ждну, и=ли` 
благосло'вну на'мъ w=ста'ви. Хотя'й о_у='бw согрjьша'юща 
бра'та и=спра'вити, и=ли` запреще'нiе тому` пода'ти, да 
тщи'тся себе` несмуще'нна храни'ти, да не когда` и=но'го 
о_у=врачева'ти хотя`, себjь` неду'гъ навлече'тъ, и= рече'тся 
_е=му` _е=v\гльскiй _о='ный глаго'лъ: Врачу` и=сцjьли'ся 
са'мъ{Луки` гл. д~, ст. к~г.}. И= па'ки: Что` ви'диши 
суче'цъ, и='же во _о='цjь бра'та твоегw`, бервна' же _е='же 
_е='сть во _о='цjь твое'мъ, не чу'еши{Матf. гл. з~, ст. 
г~.}. W\т каковы'ялибо когда` вины` движе'нiя гнjь'ва 
воспали'вшися w=слjьпля'етъ _о='чи душ_е'вныя, и= не 
w=ставля'етъ о_у=ви'дjьти со'лнце пра'вды, jа='коже 
положи'вый на _о='чiю златы^я листы`, и=ли` _о=ловя^нныя, 
ра'внw возбрани` зри'тельную си'лу, и= ника'коже дра'гость 
злата'го листа` разли'чiе сотвори`: си'це w\т коея'либо 
когда` вины` благосло'вныя си'рjьчь, и=ли` не благосло'вныя 
гнjь'ву возже'гшуся зри'тельная си'ла души` помрача'ется. 
Тогда` то'чiю по _е=стеству` jа='рость о_у=потребля'имъ, 
_е=гда` проти'ву страстны^мъ и= сластолюби^вымъ помыслw'мъ 
сiю` подвиза'емъ. Си'це бо на'съ и= проро'къ о_у='читъ 
глаго'ля: Гнjь'вайтеся, и= не согрjьша'йте{_Псал. д~, ст. 
_е~.}, сi'есть, на своя^ стра^сти гнjь'въ подвиза'йте. И= на 
лука^выя по'мыслы, и= не соверша'юще подмета^емая w\т си'хъ, 
согрjьша'йте. И= сiю` jа='вjь мы'сль jа=вля'етъ 
приложе'нное: _е='же бо глаго'лете въ сердца'хъ ва'шихъ на 
ло'жахъ ва'шихъ о_у=мили'теся: то' _е=сть, _е=гда` прiи'дутъ 
въ се'рдце ва'ше лука'вiи по'мыслы, и=згоня'ще ты^я 
гнjь'вомъ, и=`же проти'ву тjь^мъ, по и=згна'нiи же _о='ныхъ 
а='ки на ло'жи безмо'лвiя души` w=брjьта'ющеся, тогда` 
о_у=мили'теся къ покая'нiю. Согласу'етъ же сему` и= 
блаже'нный па'vелъ, о_у=потреби'въ свидjь'тельство рече'нiя 
(с. 1143) сегw`, и= приложи'въ: Со'лнце да не за'йдетъ въ 
гнjь'вjь ва'шемъ: ниже` дади'те мjь'ста дiа'волу{_Е=фес. гл. 
д~, ст. к~s и= к~з.}. Сi'есть, не содjь'лайте, да со'лнце 
пра'вды хр\сто'съ, прогнjьвле'нiемъ и= сосложе'нiемъ sлы'хъ 
помыслw'въ за'йдетъ w\т серде'цъ ва'шихъ: да не 
w\тхожде'нiемъ сегw` w=бря'щетъ въ ва'съ мjь'сто дiа'волъ. 
W= се'мъ со'лнцjь и= бг~ъ чрез\ъ проро'ка глаго'летъ: 
боя'щымся же и='мене моегw`, возсiя'етъ со'лнце пра'вды: и= 
и=сцjьле'нiе въ крилу^ _е=гw` бу'детъ: а='ще же и= по 
пи'смени разумjь'ти бу'демъ рече'нное, ни до захожде'нiя 
со'лнечнагw попуще'но _е='сть на'мъ храни'ти гнjь'въ. Что` 
о_у='бw w= си'хъ рече'мъ: и=`же свирjь'пствомъ и= 
неи'стовствомъ стра'стнагw о_у=строе'нiя, не то'чiю да'же до 
захожде'нiя сегw` со'лнца соблюда'ютъ гнjь'въ, но и= на 
мно'жайши дни^ простира'юще _о='ный о_у=молчава'ютъ дру'гъ 
w\т дру'га, не ктому` о_у='бw глаго'лы и=знося'ще _е=го`: 
молча'нiемъ же дру'гъ ко дру'гу jа='дъ sлопомнjь'нiя въ 
па'губу свою` о_у=множа'юще: не вjь'дяще, jа='кw подоба'етъ, 
не то'чiю w\т быва'ющагw по дjь'йству, но и= w\т су'щагw въ 
мы'сли гнjь'ва воздержа'тися: да не тьмо'ю sлопомнjь'нiя 
о_у='мъ помрачи'вся, w\тпаде'тъ свjь'та ра'зума и= 
разсужде'нiя, и= лиши'тся w=бита'нiя ст~а'гw дх~а. Сегw' бо 
ра'ди и= гд\сь во _е=v\глiихъ повелjьва'етъ w=ста'вити да'ръ 
пред\ъ _о=лтаре'мъ, и= смири'тися съ бра'томъ{Матf. гл. _е~, 
ст. к~д.}: зане` нjь'сть мо'щно сему` благопрiя'тну бы'ти, 
jа='рости и= sлопомнjь'нно храни^мымъ въ на'съ. И= 
а=по'столъ та'кожде глаго'ля: Непреста'ннw моли'теся{а~ Сол. 
гл. _е~, ст. з~_i.}: и= на вся'комъ мjь'стjь воздjьва'ти 
преподw'бныя ру'ки без\ъ гнjь'ва, и= размышле'нiя сему` 
на'съ поуча'етъ. W=стае'тся о_у='бw, и=ли` никогда'же 
моли'тися, и= по тому` пови^ннымъ бы'ти а=по'стольскому 
заповjь'данiю, и=ли` тща'щымся храни'ти повелjь^нная, без\ъ 
гнjь'ва и= sлопомнjь'нiя сiе` твори'ти{а~ Тiм. гл. в~, ст. 
к~.}. И= поне'же мно'жицею w=скорби'вшуюся бра'тiю, и=ли` 
смути'вшуюся презира'емъ, глаго'люще, не w\т на'шея вины` 
скорбя'тъ _о=ни`: вра'чь ду'шъ и=звjь'ты души` и=з\ъ ко'рене 
w\т се'рдца и=зто'ргнути хотя`, не то'чiю а='ще мы` бу'демъ 
w=скорбле'ни на бра'та, повелjьва'етъ w=ста'вити да'ръ и= 
смири'тися, но а='ще и= то'й (с. 1144) w=скорби'тся на ны` 
пра'веднw и=ли` непра'веднw, w=правда'нiемъ врачева'ти 
_е=го`, и= тогда` приноси'ти да'ръ. Но что` на мно'зjь во 
_е=v\гльскихъ и= а=по'стольскихъ заповjь'данiяхъ 
о_у=коснjьва'емъ: мо'щно _е='сть и= w\т ве'тхагw зако'на 
сему` научи'тися, и='же и= снизхожде'нiе во и=стяза'нiи 
и=мjь'ти мня'йся, сiя^ глаго'летъ: Да не возненави'диши 
бра'та твоегw` въ се'рдцjь твое'мъ{г~ Мwv"с. гл. f~_i, ст. 
з~_i.}. И= па'ки: путiе` sлопомни'телей въ сме'рть, и= здjь` 
не то'чiю, и='же по дjь'йству гнjь'въ возбраня'етъ, но и= 
и='же въ мы'сли наказу'етъ. Тjь'мже подоба'етъ 
бж~е'ственному зако'ну послjь'дующымъ, все'ю си'лою 
подвиза'тися проти'ву ду'ха гнjь'ва, и= проти'ву вну'трь 
на'съ кры'ющагwся неду'га, а= не проти'ву человjь^къ 
jа='рость подвиза'ющымъ, въ пусты'ню и= о_у=едине'нiе 
w\тходи'ти, jа='кw та'мw, си'рjьчь не су'щу подви'жущему ны` 
на гнjь'въ, и= jа='кw о_у=до'бнw во о_у=едине'нiи 
добродjь'тель долготерпjь'нiя и=спра'вити. W\т го'рдости бо 
и= w\т _е='же не хотjь'ти себе` о_у=коря'ти, и= припи'совати 
своему` нерадjь'нiю вины` смуще'нiя, w\т бра'тiи w\тити` 
жела'емъ. Доне'лjь же о_у='бw на'шея не'мощи вины` и=нjь'мъ 
припису'емъ, не возмо'жно _е='сть на'мъ къ соверше'нству 
долготерпjь'нiя дости'гнути. Нача'ло о_у='бw на'шегw 
и=справле'нiя и= ми'ра, не w= долготерпjь'нiя бли'жнягw къ 
на'мъ су'щагw и=справля'ется, но w\т на'шегw къ бли'жнему 
неsло'бiя. _Е=гда' же по'двига долготерпjь'нiя 
о_у=даля'ющеся, въ пусты'ню w\тхо'димъ и= о_у=едине'нiе: 
_е=ли'ки w\т на'шихъ страсте'й не о_у=врачева'нны, туды` 
w\тнесе'мъ, покрове'нны, а= не и=стреблены` су'ть. И='бо 
пусты'ня и= w\тше'льство страсте'й не и=зба'вльшимся, не 
то'чiю храни'ти ты^я вjь'сть, но и= прикрыва'ти _о='ныя 
зна'етъ, и= не w=щуща'ти самы'мъ въ себjь`, ко'ею стра'стiю 
побjьжда'ются, попуща'етъ. Напроти'въ же, мечта'нiе 
добродjь'тели таковы^мъ подме'щетъ, и= jа='кw 
долготерпjь'нiе и= смире'нiе и=спра'виша, о_у=вjьря'етъ 
и=`хъ, до'ндеже нjь'сть раздража'яй и= и=скуша'яй и=`хъ 
_Е=гда' же случи'тся вина` нjь'кая подви'жущая и=`хъ и= 
возбужда'ющая, а='бiе вну'трь кры'емыя стра'сти, и= пре'жде 
тая'щiяся, jа='коже ко'ни не w=бу'зданны w\т свои'хъ ста'ней 
и=зскочи'вше, (с. 1145) и= въ до'лгомъ безмо'лвiи и= 
пра'здности пита'вшеся, sjь'льнjье и= свирjь'пjье къ ги'бели 
влеку'тъ своего` вса'дника. Мно'жае бо въ на'съ 
свирjь'пjьютъ стра'сти не и=му'ще w\т человjь^къ w=буче'нiя, 
и= са'му ту` сjь'нь терпjь'нiя и= долготерпjь'нiя, ю='же 
w=бра'знw непщева'хомъ, смjьше'ни бы'вше съ бра'тiею 
и=мjь'ти, небреже'нiемъ по'двига и= о_у=едине'нiя 
погубля'емъ. Jа='коже бо sвjь'рiе jа=доме'тнiи, въ пусты'ни 
и= во свои'хъ ло'жахъ поко'ящеся, тогда` свое` неи'стовство 
показу'ютъ, _е=гда` w=щутя'тъ кого` приближа'ющася: та'кw и= 
стра'стнiи человjь'цы, не по любви` къ добродjь'тели, но 
ну'ждою пусты'ни безмо'лвствующе, тогда` душе'вный jа='дъ 
и=зрыга'ютъ, _е=гда` прiи'мутъ приближа'ющагося и= 
раздража'ющаго. И= сегw` ра'ди соверше'нство кро'тости 
взыску'ющымъ, вся'ко тща'нiе должно` бы'ти, не то'чiю на 
человjь'ки не гнjь'ватися, но ниже` на безслов_е'сныя, ни на 
безду^шныя в_е'щи. По'мню бо себе`, _е=гда` въ пусты'ни 
пребыва'хъ, на тро'сть пи'шущую jа='ростiю подви'гшись, на 
дебе'лость тоя`, и=ли` то'нкость прогнjьвля'хся: и= на 
дре'во па'ки, _е=гда` посjьщи` сiе` восхотjь'въ, не ско'рw 
возмого'хъ. И= па'ки, на ка'мень _о=гнеиспуща'теленъ, 
_е=гда` тща'щуся ми` и=звести` _о='гнь, не ско'рw _о='гнь 
и=зкочи`. Та'кw гнjь'ву распросте'ршуся, jа='кw и= на 
нечу^вственныя в_е'щи и=зноси'ти _о='ный. А='ще о_у=`бо 
жела'емъ получи'ти блаже'нство гд\сне, не то'чiю, и='же по 
дjь'йству гнjь'въ, jа='коже рече'ся, до'лжни _е=смы` 
о_у=де'рживати, но и= и='же въ мы'сли. Ниже' бо толи'кw 
по'льзуетъ, w=буздова'ти о_у=ста` во вре'мя jа='рости, и= не 
и=зноси'ти глаго'лы неи^стовы: _е=ли'кw, w=чища'ти се'рдце 
w\т памятоsло'бiя, и= не w=браща'ти въ мы'сли свое'й 
лука'выхъ по'мыслwвъ на бра'та. Кор_е'нiя бо согрjьше'нiй 
w\тсjьца'ти заповjь'дуетъ _е=v\гльское о_у=че'нiе, па'че, 
не'жели плоды^. Ко'реню бо jа='рости и=зсjь'чену w\т 
се'рдца, ни не'нависть, ни за'висть дjь'ломъ содjь'ется. 
И='бо ненави'дяй бра'та своего`, человjькоубi'йца рече'ся{а~ 
I=wа'н. гл. г~, ст. _е~_i.}: о_у=бива'я _е=го` 
воwбраже'нiемъ не'нависти въ мы'сли, _е=го'же кро'вь, не 
мече'мъ и=злiя'нну человjь'цы ви'дятъ, но мы'слiю и= 
расположе'нiемъ (с. 1146) о_у=бiе'нное бг~ъ зри'тъ. И='же не 
то'чiю w= дjья'нiихъ, но и= w= по'мыслjьхъ и= произволе'нiи 
_е=ди'ному коему'ждо и=ли` вjьнцы` и=ли` му'ки воздае'тъ, 
jа='коже са'мъ чрез\ъ проро'ка глаго'летъ: Се` а='зъ гряду` 
собра'ти дjьла` и= помышл_е'нiя и='хъ. И= па'ки а=по'столъ 
глаго'летъ: между` собо'ю помыслw'мъ w=сужда'ющымъ и= 
w\твjьщава'ющымъ, въ де'нь, _е=гда` су'дитъ бг~ъ та^йная 
человjь'кwмъ{Ри'м. гл. в~, ст. _е~_i и= s~_i.}. Са'мъ же 
вл\дка о_у=ча` ны`, jа='кw подоба'етъ вся'къ гнjь'въ 
w\тлага'ти, глаго'летъ во _е=v\глiихъ: Гнjь'ваяйся на бра'та 
своего` всу'е, пови'ненъ _е='сть суду`{Матf. гл. _е~, ст. 
к~в.}. Та'кw бо вjь^рная преписа^нiя w=бде'ржатъ. _Е='же бо 
всу'е, w\т прило'га положено` _е='сть, jа='вjь, jа='кw w\т 
предлежа'щiя во'ли припи'совавшагw. Намjь'ренiе бо гд\сне, 
ко'рень и= и='скру гнjь'ва w\тсjьца'ти всjь'ми w='бразы 
на'мъ хо'щетъ, и= ни _е=ди'ну вину` гнjь'ва себjь` храни'ти: 
да не благосло'внw, си'рjьчь въ нача'лjь дви'жими, послjьди' 
же въ неи'стовство безслове'сныя jа='рости впаде'мъ. Неду'га 
же сегw` соверше'нное врачевство` сiе` _е='сть: да 
вjь'руемъ, jа='кw ни въ пра'вдjь, ни въ непра'вдjь лjь'ть 
_е='сть на'мъ подвиза'ти jа='рость. Ду'ху бо гнjь'ва мы'сль 
помрачи'вшу, ни разсужде'нiя свjь'тъ, ни пра'вагw совjь'та 
о_у=твержде'нiе, ни пра'вды о_у=правле'нiе въ на'съ 
w=бря'щется: ниже` и= хра'момъ ст~а'гw дх~а души` на'шей 
бы'ти мо'щно, ду'ху гнjь'ва мы'сль помрачи'вшу и= 
воз\ъwблада'вшу на'ми. Наконе'цъ же всегw`, подоба'етъ 
безвjь'стное сме'рти на вся'къ де'нь пред\ъ _о=чи'ма 
и=му'щымъ храни'ти себе` w\т гнjь'ва, и= вjь'дjьти, jа='кw 
ни цjьлому'дрiя, ни w\трече'нiя вся'кагw вещества`, ни 
поще'нiй же и= бдjь'нiй ка'ялибо по'льза, а='ще w\т гнjь'ва 
и= не'нависти держи'ми, пови'нни суду` w=бря'щемся.

W= печа'ли.

Пя'тый на'мъ по'двигъ _е='сть проти'ву ду'ха печа'ли, 
помрача'ющагw ду'шу w\т вся'кагw дх~о'внагw зрjь'нiя, и= 
возбраня'ющагw ю=` w\т вся'кагw благодjь'ланiя. _Е=гда' бо 
лука'вый се'й ду'хъ w=б\ъи'метъ (с. 1147) ду'шу, и= всю` ту` 
помрачи'тъ: ни мл~твы со о_у=се'рдiемъ соверша'ти 
попуща'етъ: ни въ по'льзjь свяще'нныхъ чте'нiй пребыва'ти: 
кро'тку и= благоумиле'нну къ бра'тiи человjь'ку бы'ти, не 
те'рпитъ: и= ко всjь^мъ дjь'лъ начина'нiямъ, и= къ самому` 
житiя` _о=бjь'ту не'нависть влага'етъ. И= вся^ про'стjь 
спаси^тельныя совjь'ты душ_е'вныя печа'ль смути'вши, и= 
крjь'пость _е=я` и= терпjь'нiе разсла'бивши, jа='кw бе'здну 
и= безчу'вственну содjь'ловаетъ, w\тча'янiя связа'вши 
по'мысломъ. Сегw` ра'ди, а='ще намjь'ренiе _е='сть на'мъ 
подвиза'тися дх~о'внымъ по'двигомъ, и= побjьди'ти съ бг~омъ 
ду'хи лука'вствiя, вся'цjьмъ хране'нiемъ соблюда'имъ свое` 
се'рдце w\т ду'ха печа'ли. Jа='коже бо мо'ль ри'зу, и= 
че'рвь дре'во, си'це печа'ль ду'шу человjь'ческую пояда'етъ: 
о_у=клоня'тися вся'кiя благi'я бесjь'ды о_у=вjьщава'ющи, и= 
ни w\т и='скреннихъ другw'въ сло'во совjь'та прiима'ти 
w=ставля'ющи, ни бла'гъ w\твjь'тъ и=ли` ми'ренъ и=`мъ 
пода'ти попуща'ющи: но всю` ду'шу w=б\ъе'мши, го'рести ту` 
и= о_у=ны'нiя и=сполня'етъ. И= наконе'цъ предлага'етъ _е='й 
бjь'гати человjь^къ, jа='кw вино'вныхъ _е=я` смуще'нiя 
бы'вшихъ. И= не w=ставля'етъ ту` позна'ти, jа='кw не w\т 
внjь`: но вну'трь и='мать кры'ющiйся неду'гъ, и='же тогда` 
jа=вля'ется, _е=гда` и=скуш_е'нiя предста'вше, движе'нiемъ 
въ jа=вле'нiе _о='ный произведу'тъ. Никогда'же бо w\т 
и=на'гw повреди'тся человjь'къ, а='ще не вну'трь и='мать 
храни^мы страсте'й вины^. И= сегw` ра'ди всjь'хъ содjь'тель, 
и= вра'чъ ду'шъ на'шихъ бг~ъ, _е=ди'нъ и=звjь'стнw вjь'дый 
jа='звы душ_е'вныя, не сопребыва'нiя съ человjь'ки 
заповjь'даетъ w=ставля'ти, но су'щыя въ на'съ поро'кwвъ 
w\тсjьца'ти вины^. И= вjь'дjьти, jа='кw душе'вное здра'вiе, 
не въ о_у=дале'нiи w\т человjь^къ и=справля'ется, но въ 
пребыва'нiи съ добродjь'тельными и= по'двизjь. _Е=гда` 
о_у='бw за нjь^кiя благосло'вныя а='кибы вины^ бра'тiю 
w=ставля'емъ, не вины^ печа'ли w\тсjько'хомъ, но то'чiю 
и=`хъ премjьни'хомъ кры'ющуся вну'трь неду'гу, и= и=нjь'ми 
вещьми` ты^я возбужда'ющу. Сегw` ра'ди проти'ву вну'треннихъ 
страсте'й вся'кiй на'мъ да бу'детъ по'двигъ. Си'мъ бо 
благода'тiю и= содjь'йствомъ бж~iимъ w\т се'рдца 
и=зв_е'рженнымъ бы'вшымъ, не глаго'лю съ человjь'ки, но и= 
съ ди'вiими sвjьрьми` о_у=до'бнw поживе'мъ, по рече'нному 
w\т бл~же'ннагw (с. 1148) i='wва: sвjь'рiе ди'вiи 
примиря'тся тебjь`{I='wв. гл. _е~, ст. к~г.}. 
Предвари'тельнw о_у='бw подвиза'тися подоба'етъ проти'ву 
ду'ха печа'ли, вверга'юща ду'шу въ w\тча'янiе, jа='кw да 
w\тжене'мъ сего` w\т на'шегw се'рдца. Се'й бо ка'iну не 
попусти` по братоубi'йствjь пока'ятися, ниже` i=у'дjь по 
преда'нiи вл\дки. Въ _о='ной то'чiю печа'ли пребыва'имъ, 
jа='же w= покая'нiи согрjьше'нiй, съ наде'ждою благо'ю 
быва'емой: w= не'йже а=по'столъ рече`: Jа='кw печа'ль, 
jа='же по бз~jь, покая'нiе нераска'янно во спасе'нiе 
содjь'ловаетъ{в~ Кор. гл. з~, ст. _i~.}. Печа'ль бо jа='же 
по бз~jь, наде'ждою покая'нiя пита'ющая ду'шу, съ ра'достiю 
соедине'нна _е='сть. Тjь'мже ко вся'кому благо'му дjь'ланiю 
о_у=се'рдна и= послу'шна о_у=строя'етъ человjь'ка, 
о_у=добопристу'пна, смире'нна, кро'тка, неsло'бива, ко 
вся'кому труду` благо'му и= sлострада'нiю терпjьли'ва, 
jа='кw сi'есть печа'ль по бз~jь су'щи, и= w\т сегw` плоды` 
дх~а ст~а'гw познава'ются въ человjь'цjь, си'рjьчь, 
ра'дость, любы`, ми'ръ, долготерпjь'нiе, бла'гость, вjь'ра, 
воздержа'нiе: w\т сопроти'вныя же печа'ли плоды` познава'емъ 
лука'вагw ду'ха, и=`же су'ть: о_у=ны'нiе, нетерпjь'нiе, 
jа='рость, не'нависть, прекосло'вiе, w\тча'янiе, къ 
моли'твjь лjь'ность. Ко'ея печа'ли та'кw до'лжни _е=смы` 
о_у=клоня'тися, jа='коже блуда` и= сребролю'бiя, и= 
jа='рости: и= про'чихъ страсте'й. Врачу'ется же _о=на` 
моли'твою, и= на бг~а наде'ждою, и= поуче'нiемъ 
бж~е'ственныхъ слове'съ, и= съ человjь'ки благоговjь'йными 
пребыва'нiемъ.

W= о_у=ны'нiи.

Шесты'й на'мъ по'двигъ _е='сть проти'ву ду'ха 
о_у=ны'нiя, сопряже'ннагw и= содjь'йствующагw ду'ху печа'ли. 
Лю'тъ се'й и= тя'жкiй бjь'съ, и= и='ноки при'снw ра'туя, 
и='же въ шесты'й ча'съ напада'етъ на и='ноки разслабле'нiе 
и= о_у='жасъ тому` влага'я, и= не'нависть дjь'лая, и= къ 
самому` тому` мjь'сту и= къ сожи'тельствующымъ бра'тiямъ и= 
ко вся'кому дjь'ланiю и= къ самому` бж~е'ственныхъ писа'нiй 
чте'нiю, подме'ща _е=му` и= по'мыслы прехожде'нiя, и= 
jа='кw, а='ще не пресели'тся ко и=ны^мъ мjьста'мъ, су'етенъ 
_е=му` ве'сь тру'дъ и= вре'мя (с. 1149) бу'детъ. Къ си^мъ 
всjь^мъ и= гла'дъ тому` влага'етъ w= шесто'мъ часjь`, 
_е=ли'къ не бы` случи'лся _е=му` w\т тридне'внагw поще'нiя, 
и=ли` должа'йшагw пути`, и=ли` тягча'йшагw труда`. Та'же 
по'мыслы тому` влага'етъ, jа='кw никi'имъ же и=нjь'мъ 
w='бразомъ возмо'жетъ неду'га сегw`, и= тя'жести 
и=зба'витися, то'чiю за _е='же и=сходи'ти ча'стw, и= 
приходи'ти ко бра'тiи а='кибы по'льзы ра'ди, и=ли` 
посjьще'нiя боля'щихъ. _Е=гда' же не возмо'жетъ си'ми того` 
прельсти'ти ду'хъ _о='ный, тогда` сно'мъ тягча'йшимъ 
погрузи'въ _е=го`, sjь'льнjьйшiй и= крjь'пльшiй на него` 
быва'етъ, не и=на'кw низлага'емый, то'чiю моли'твою, и= 
о_у=дале'нiемъ праздносло'вiя, и= поуче'нiемъ бж~е'ственныхъ 
слове'съ, и= во и=скуше'нiихъ терпjь'нiемъ. А='ще бо не 
си'ми _о=ру'жiи о_у=твержде'нна w=бря'щетъ _о='нъ и='нока, 
о_у=стрjьли'въ свои'ми _е=го` стрjьла'ми, непостоя'нна того` 
показу'етъ, и= скита'теля содjь'ловаетъ, и= о_у=ны'ла и= 
пра'здна, и= монастыри` мно'ги w=бходи'ти о_у=строя'етъ: и= 
ни w= че'мъ же и=но'мъ пещи'ся, ра'звjь, _е='же смотря'ти, 
гдjь` w=бjь'ды и= пиры` быва'ютъ. Ничто'же бо и='но мы'сль 
о_у=ны'лагw мечта'етъ, то'чiю jа=`же w\т си'хъ глумл_е'нiя. 
И= та'кw w\т си'хъ и= въ мiрскi^я в_е'щи _е=го` вплета'етъ, 
и= пома'лу льсти'тъ таковы'ми привре'дными о_у=праждне'ньми, 
до'ндеже и= w\т самагw` тогw` и='ноческагw _о=бjь'та 
соверше'ннw _е=го` и=зведе'тъ. Се'й неду'гъ тягча'йшъ бы'ти 
бж~е'ственный а=по'столъ свjь'дый, и= хотя` _е=го` w\т ду'шъ 
на'шихъ, jа='кw прему'дръ вра'чь, и=з\ъ ко'рене 
и=сто'ргнути, вины^ наипа'че, w\т ни'хже ражда'ется, 
показу'етъ, и= сiя^ глаго'летъ: повелjьва'емъ ва'мъ, 
бра'тiе, w= и='мени гд\са на'шегw i=и~са хр\ста`, 
w\тлуча'тися ва'мъ w\т вся'кагw бра'та безчи'ннw ходя'ща, а= 
не по преда'нiю, _е='же прiя'ша w\т на'съ. Са'ми бо вjь'сте, 
ка'кw лjь'по _е='сть (ва'мъ) подо'битися на'мъ: jа='кw не 
безчи'нновахомъ о_у= ва'съ, ниже` ту'не хлjь'бъ jа=до'хомъ 
о_у= когw`, но въ трудjь` и= по'двизjь, но'щь и= де'нь 
дjь'лающе, во _е='же не w=тягчи'ти никогw'же w\т ва'съ: не 
jа='кw не и='мамы вла'сти, но да себе` w='бразъ да'мы ва'мъ, 
во _е='же о_у=подо'битися на'мъ. И='бо _е=гда` бjь'хомъ о_у= 
ва'съ, сiе` завjьщава'хомъ ва'мъ, jа='кw а='ще кто` не 
хо'щетъ дjь'лати, ниже` да jа='стъ. Слы'шимъ бо нjь^кiя 
безчи'ннw ходя'щыя о_у= ва'съ, ничто'же дjь'лающыя, но 
лука'внw w=бходя'щыя. (с. 1150) Таковы^мъ повелjьва'емъ, и= 
мо'лимъ w= хр\стjь` i=и~сjь, да съ безмо'лвiемъ дjь'лающе, 
сво'й хлjь'бъ jа=дя'тъ{в~ Сол. гл. г~, ст. s~ и= слjь'д.}. 
Слы'шимъ, ка'кw jа='вjь на'мъ показу'етъ вины^ о_у=ны'нiя 
а=по'столъ, безчи'нными бо нарица'етъ, не дjь'лающыя: 
_е=ди'нjьмъ си'мъ глаго'ломъ, мно'гу sло'бу jа=вля'я. 
безчи'нный бо, и= неблагоговjь'инъ _е='сть, и= проде'рзливъ 
въ словесjь'хъ, и= на о_у=коре'нiе ско'ръ, и= сегw` ра'ди къ 
безмо'лвiю неспосо'бенъ, и= о_у=ны'нiя ра'бъ. Повелjьва'етъ 
о_у='бw w\тлуча'тися w\т си'хъ, то' _е=сть о_у=даля'тися 
jа='кw w\т губи'тельнагw неду'га. И= не по преда'нiю, _е='же 
прiя'ша w\т на'съ: рече'нiемъ си'мъ jа=вля'я го'рдыхъ тjь'хъ 
бы'ти, и= презри'телей, и= а=по'стольскихъ преда'нiй 
разруши'телей. И= па'ки глаго'летъ: ни ту'не хлjь'бъ 
jа=до'хомъ о_у= когw`, но въ трудjь`, и= по'двизjь, но'щь и= 
де'нь дjь'лающе{в~ Сол. гл. г~, ст. и~.}. О_у=чи'тель 
jа=зы'кwвъ, проповjь'дникъ _е=v\глiа, восхище'нный до 
тре'тiягw небесе`, глаго'ляй гд\са повелjь'вша 
проповjь'дающымъ благовjь'стiе, w\т благовjь'стiя жи'ти, въ 
трудjь` и= по'двизjь но'щь и= де'нь дjь'лаетъ, во _е='же бы 
не w=тягчи'ти никогw'же. Что` о_у='бw мы` сотвори'мъ 
о_у=ныва'юще w\т дjь'ла, и= тjьле'сенъ поко'й гоня'ще: 
и=`мже ни це'рквей попече'нiе, ни про'повjьдь _е=v\глiа 
вручена` _е='сть, но своея` то'чiю души` попече'нiе: та'же 
jа='внjье показу'я ражда'емый вре'дъ w\т пра'здности, 
нано'ситъ: ничто'же дjь'лающыя, но лука'внw w=бходя'щыя: w\т 
пра'здности бо лука'вное w=бхожде'нiе, сi'есть, 
любопы'тство: w\т такова'гw w=бхожде'нiя безчи'нiе, w\т 
безчи'нiя вся'ка sло'ба. О_у=строя'я же па'ки цjьльбу` 
и=`мъ, прилага'етъ: таковы^мъ повелjьва'емъ въ безмо'лвiи 
дjь'лающымъ сво'й хлjь'бъ jа='сти. И= призапрети'тельнjье же 
глаго'летъ: а='ще кто` не хо'щетъ дjь'лати, ниже` да 
jа='стъ{в~ Сол. гл. г~, ст. в~_i и= _i~.}. Си'ми 
а=по'стольскими о_у=че'нiи, и=`же во _е=гv'птjь ст~i'и 
_о=тцы` нака'зани бы'вше, ни во _е=ди'но вре'мя пра^зднымъ 
бы'ти и='нокwмъ попуща'ютъ, а= наипа'че ю='нымъ: вjь'дяще, 
jа='кw терпjь'нiемъ дjь'ланiя и= о_у=ны'нiе w\тгоня'ютъ, и= 
пи'щу себjь` прiwбрjьта'ютъ, и= тре'бующымъ помога'ютъ. Не 
то'чiю бо своея` ра'ди потре'бы дjь'лаютъ, но и= стра^ннымъ, 
и= ни'щымъ, и= су'щымъ въ темни'цахъ w\т своегw` труда` 
подава'ютъ, вjь'рующе (с. 1151) таково'е благотворе'нiе 
же'ртву свя'ту, бл~гопрiя'тну бы'ти бг~ови. И= сiе' же 
глаго'лютъ _о=тцы`, jа='кw дjь'лаяй со _е=ди'нjьмъ бjь'сомъ 
бра'нь твори'тъ, и= w\т негw` w=скорбля'ется: пра'здный же, 
w= мно'жайшихъ духw'въ плjьня'емь быва'етъ. Добро' же 
_е='сть къ си^мъ, и= сло'во воспомяну'ти а='ввы мwv"се'а 
и=ску'снjьйша во _о=тцjь'хъ, _е='же ко мнjь` провjьща`. 
Бы'вшу бо ми` ма'ло вре'мя въ пусты'ни, стужи'мь бы'въ w\т 
о_у=ны'нiя, и= прише'дъ къ нему` и= рjь'хъ, jа='кw вчера` 
sjьлw` стужи'мь бы'хъ w\т о_у=ны'нiя, и= и=знемо'гшiй sjьлw` 
не пе'рвjье и=зба'вилъ бы'хъ ся` тогw`, а='ще не бы'хъ ше'лъ 
и= прише'лъ ко а='ввjь па'vлу. W\твjьща' же ми` на сiе` 
а='вва мwv"се'й, и= рече`: не та'кw: не свободи'лъ _е=си` 
себе` w\т сегw`, но па'че пре'далъ _е=си` себе` тому`, и= 
порабо'тилъ. Вjь'ждь о_у=`бо, jа='кw тягча'е тя`, jа='кw 
чи'нъ сво'й w=ста'вивша, ра'товати и='мать, а='ще наконе'цъ 
терпjь'нiемъ и= моли'твою и= рукодjь'лiемъ то` побjьди'ти не 
потщи'шися.

W= тщесла'вiи.

Седмы'й на'мъ по'двигъ проти'ву ду'ха тщесла'вiя. 
Многоwбра'зна сiя` и= тонча'йша стра'сть, и= не ско'рw ни 
w\т самагw` и=скуша'емагw постиза'ема. И='бо и=нjь'хъ 
страсте'й прило'зи jа=вле'ннjьйши су'ть, и= о_у=до'бнjьйшу 
нjь'какw къ ни^мъ бра'нь и='мутъ, души` познаю'щей 
супоста'та, и= сопротиворjь'чiемъ, и= моли'твою сего` а='бiе 
низлага'ющей. Тщесла'вiя же sло'ба, многоwбра'зна су'щи, 
jа='коже рече'ся, неудобопобjьжда'ема _е='сть. И='бо во 
вся'комъ начина'нiи, и= въ зра'цjь, и= въ сло'вjь, и= 
молча'нiи, и= въ дjь'лjь, и= въ бдjь'нiихъ, и= въ 
поще'нiихъ, и= моли'твjь, и= въ чте'нiихъ, и= въ безмо'лвiи, 
и= долготерпjь'нiи. Всjь'ми бо си'ми покуша'ется во'ина 
хр\сто'ва о_у=стрjьли'ти. И='бо _е=го'же не возмо'жетъ 
многоцjь'нными _о=де'ждами къ тщесла'вiю прельсти'ти, сего` 
худо'ю ри'зою покуша'ется и=скуша'ти. И= _е=го'же не 
возмо'же че'стiю возвы'сити, сего` а='кибы терпjь'нiемъ 
безче'стiя въ горды'ню возно'ситъ. И= _е=го'же не возмо'же 
склони'ти и=ску'ства ра'ди слове'съ тщесла'витися, сего` 
молча'нiемъ jа='кw безмо'лвника си'рjьчь льсти'тъ. И= 
_е=го'же не возмо'же склони'ти многоцjь'нными бра'шны 
разсла'битися, сего` поще'нiемъ (с. 1152) къ похвалjь` 
разслабля'етъ. И= про'стjь, вся'ко дjь'ло, вся'ко начина'нiе 
вину` бра'ни подае'тъ лука'вому сему` бjь'су. _Е=ще' же къ 
си^мъ, и= w= досто'инствjь мечта'ти подме'щетъ. По'мню бо 
нjь'коего ста'рца, _е=гда` въ ски'тjь пребыва'хъ, ше'дша въ 
ке'ллiю нjь'коегw бра'та посjьще'нiя ра'ди, и='же 
прибли'жився къ две'ри _е=гw`, слы'шитъ вну'трь глаго'люща 
_е=го`: и= возмнjь'въ ста'рецъ, jа='кw w\т писа'нiя 
поуча'ется _о='нъ, ста` послу'шати: и= w=щуща'етъ 
и=зумля'ющася w\т тщесла'вiя, и= себе` самаго` 
рукополага'юща во дiа'кона, и= w=глаш_е'ннымъ w\тпу'стъ 
подаю'ща. Jа='кw о_у='бw слы'ша сiя^ ста'рецъ, толкну'въ во 
две'рь, вни'де, и= срjь'тъ _е=го` бра'тъ поклони'ся по 
_о=бы'чаю, и= моля'ше о_у=разумjь'ти w\т негw`, а='ще мно'гъ 
ча'съ и='мать пред\ъ две'рiю стоя`. Ста'рецъ же прiя'тнw къ 
нему` w\твjьща`: ны'нjь, глаго'летъ, прiидо'хъ, _е=гда` ты` 
w\тпу'стъ w=глаш_е'ннымъ соверша'лъ _е=си`. Бра'тъ же сiя^ 
слы'шавъ паде` при ногу^ ста'рца, и= моля'ше _е=го` 
моли'тися w= не'мъ, jа='кw да и=зба'вится w\т сея` 
пре'лести. Сiя^ же воспомяну'хъ показа'ти хотя`, въ коли'кое 
нечу'вствiе приво'дитъ человjь'ка се'й бjь'съ. Хотя'й 
о_у=`бо соверше'ннw подвиза'тися, и= вjьнце'мъ пра'вды 
о_у=вязи'тися, всjь'ми w='бразы да потщи'тся многоwбра'знаго 
сего` sвjь'ря побjьди'ти, пред\ъ _о=чи'ма и=мjь'я всегда` 
дв~домъ рече'нное: гд\сь разсы'па кw'сти 
человjькоуго'дникwвъ{_Псал. н~в, ст. s~.}: и= ничто'же да 
твори'тъ w=бзира'я человjь'ческую похвалу`, но w\т гд\са 
мзды` то'чiю да взыску'етъ. И= w\тверга'я при'сно 
приходя'щыя въ се'рдце _е=гw` по'мыслы, и= похваля'ющыя 
_е=го` да о_у=ничижа'етъ себе` пред\ъ бг~омъ: та'кw бо 
возмо'жетъ съ бг~омъ и=зба'вится ду'ха тщесла'вiя.

W= горды'ни.

_О=смы'й на'мъ по'двигъ _е='сть проти'ву ду'ха горды'ни. 
Лютjь'йшiй се'й, и= всjь'хъ пе'рвыхъ свирjь'пjьйшiй. 
Соверше'нныхъ наипа'че ра'туя, и= _е=два` не на высоту` 
добродjь'телей возше'дшыя покуша'яся низврати'ти. Jа='коже 
неду'гъ губи'теленъ и= тлетво'ренъ, не (с. 1153) _е=ди'нъ 
о_у='дъ тjь'ла, но все` растлjьва'етъ: та'кw и= горды'ня, не 
ча'сть души`, но всю` ту` растлjьва'етъ. И= w\т и=нjь'хъ 
о_у='бw страсте'й ка'яждо а='ще и= смуща'етъ ду'шу, но къ 
_е=ди'ной сопротивля'ющейся _е='й добродjь'тели бра'нь 
творя`: и= сiю` побjьди'ти любопря'щися, w\т ча'сти 
помрача'етъ ду'шу и= смуща'етъ ю=`. Горды'ни же стра'сть 
всю` ту` помрача'етъ, и= въ послjь'днее паде'нiе низво'дитъ. 
И= да jа=снjь'е о_у=разумjь'емъ рече'нное, смо'тримъ си'це: 
чревобjь'сiе, воздержа'нiе тщи'тся растли'ти: блу'дъ, 
цjьлому'дрiе: сребролю'бiе, нестяжа'нiе: jа='рость, 
кро'тость, и= про'чiи sло'бы ви'ды сопроти^вныя тjь'мъ 
добродjь'т_ели. Sло'ба же горды'ни, _е=гда` поwблада'етъ 
_о=кая'нную ду'шу, jа='коже нjь'кiй лютjь'йшiй мучи'тель, 
вели'къ гра'дъ и= высо'къ прiе'мъ, ве'сь то'й низвраща'етъ, 
и= до w=снова'нiя раско'пываетъ. И= свидjь'тель сегw` 
а='ггелъ _о='ный пады'й съ небесе` го'рдости ра'ди: и='же 
w\т бг~а со'зданъ бы'въ, и= вся'кою добродjь'телiю, и= 
прему'дростiю о_у=кра'шенъ, не вл\дчнjьй благода'ти 
восхотjь` сiя^ приписа'ти, но своему` _е=стеству`. Тjь'мже 
и= ра'вна себе` мня'ше бы'ти бг~у. И= сiю` _е=гw` мы'сль 
w=блича'я проро'къ глаго'летъ: Ре'клъ _е=си` въ се'рдцjь 
твое'мъ: ся'ду на горjь` высо'цjь, поста'влю престо'лъ мо'й 
на _о='блацjьхъ, и= бу'ду подо'бенъ вы'шнему{И=са'iи гл. 
д~_i, ст. г~_i и= д~_i.}. Ты' же человjь'къ _е=си`, а= не 
бг~ъ. И= па'ки и='нъ проро'къ глаго'летъ: Что` хва'лишися во 
sло'бjь си'льне{_Псал. н~а, ст. г~.}; и= прw'чая _псалма`. 
Сiя^ о_у='бw вjь'дяще, о_у=бои'мся, и= вся'цjьмъ хране'нiемъ 
соблюде'мъ свое` се'рдце w\т смертоно'снагw ду'ха горды'ни, 
при'снw къ себjь` а=по'столово, _е=гда` добродjь'тель 
нjь'кую и=спра'вимъ, глаго'люще сiе`: не а='зъ же, но 
благода'ть бж~iя, jа='же со мно'ю{а~ Кор. гл. _е~_i, ст. 
_i~.}. И= сiе` w\т гд\са рече'нное: Jа='кw без\ъ мене` не 
мо'жете твори'ти ничесо'же{I=wа'н. гл. _е~_i, ст. _е~.}. И= 
_е='же w\т проро'ка: а='ще не гд\сь сози'ждетъ до'мъ, всу'е 
труди'шася зи'ждущiи{_Псал. рк~s, ст. а~.}. И= _е='же: ни 
хотя'щагw, ни теку'щагw, но ми'лующагw бг~а{Ри'мл. гл. f~, 
ст. s~_i.}. И='бо а='ще и= наипа'че бу'детъ кто` воспале'нъ 
о_у=се'рдiемъ, и= тща'теленъ произволе'нiемъ, пло'тiю 
w=бложе'нный и= кро'вiю, не возмо'жетъ къ соверше'нству 
дости'гнути, то'чiю ми'лостiю хр\сто'вою и= благода'тiю (с. 
1154) _е=гw`. И='бо и= i=а'кwвъ глаго'летъ: вся'ко дая'нiе 
бла'го свы'ше _е='сть{I=а'к. гл. а~, ст. з~_i.}. И= 
а=по'столъ па'vелъ, что' бо и='маши, _е=гw'же нjь'си 
прiя'лъ; а='ще же и= прiя'лъ _е=си`, что` хва'лишися, jа='кw 
не прiе'мь{а~ Кор. гл. д~, ст. з~.}, но jа='кw w= свои'хъ 
вознося'йся; А= jа='кw благода'тiю и= ми'лостiю бж~iею 
спасе'нiе на'мъ быва'етъ: свидjь'тель и='стиненъ разбо'йникъ 
_о='ный, и='же не добродjь'тели возме'здiе ца'рствiе 
небе'сное прiя'тъ, но благода'тiю бж~iею и= ми'лостiю. Сiя^ 
_о=тцы` на'ши вjь'дяще, вси` _е=диномы'сленнw преда'ша, не 
и=на'кw мощи` къ соверше'нству добродjь'тели дости'гнути, 
то'чiю смире'нiемъ, _е='же w\т вjь'ры, и= стра'ха бж~iя и= 
кро'тости, и= соверше'нна нестяжа'нiя прибыва'ти w=бы'че: 
и='миже и= соверше'нная любы` и=справля'ется, благода'тiю и= 
человjьколю'бiемъ гд\са на'шегw i=и~са хр\ста`, _е=му'же 
сла'ва во вjь'ки вjькw'въ, а=ми'нь.

(с. 1155)



Тогw'жде преподо'бнагw кассiа'на къ леонтi'ну и=гу'мену, 
w= ст~ы'хъ _о=тцjь'хъ, и=`же въ ски'тjь, и= w= разсужде'нiи, 
сло'во по'льзы мно'гiя и=спо'лнено.

_Е=гда` о_у='бw въ пусты'ню ски'та, и=дjь'же w\т и='нwкъ 
и=ску'снjьйшiи _о=тцы`, прибы'хомъ, а='зъ же и= святы'й 
ге'рманъ, и='же w\т пе'рвагw во'зраста дру'гъ мо'й духо'вный 
бы'сть во о_у=чи'лищахъ, и= въ во'инствjь, и= въ 
и='ноческомъ житiи`: о_у=зрjь'хомъ а='вву мwv"се'а, му'жа 
свя'та не то'чiю дjь'ятельными добродjь'тели, но и= 
бг~овидjь'нiемъ духо'внымъ сiя'юща. Сего` о_у=`бо моли'хомъ 
со слеза'ми, рещи` на'мъ сло'во назида'нiя, и='мже 
возмо'жемъ дости'гнути соверше'нства. И='же мно'гw моли'мь 
бы'въ, рече`: ча^да, всjь`, глаго'летъ, добродjь'т_ели и= 
начина^нiя намjь'ренiе нjь'кое и='мутъ: къ нему'же 
взира'ющiи сами'хъ себе` о_у=правля'юще, жела'емагw конца` 
достиза'ютъ. И='бо земледjь'лецъ, _о=вогда` со'лнца зно'й, 
_о=вогда' же мра'за хла'дъ терпя'щи, о_у=се'рднw зе'млю 
воздjь'лываетъ, намjь'ренiе и=му'щи чи'сту ту` w\т те'рнiя 
и= бы'лiя показа'ти: коне'цъ же, _е='же w\т плодw'въ 
наслажде'нiе. И= ку'плю дjь'ющiй, ни jа=`же w\т мо'ря, ни 
jа=`же w\т земли` бjь'дъ боя'щися, о_у=се'рднw себе` 
предае'тъ ку'плjь: намjь'ренiе и=му'щи, _е='же w\т тоя` 
прiwбрjь'тенiе: коне'цъ же, _е='же w\т прiwбрjь'тенiя 
наслажде'нiе. И= во'инствующiи ни на бjьды^, jа=`же w\т 
бра'ней, ни на sлострада^нiя, jа=`же w\т стра'нствованiя 
зря'тъ, намjь'ренiе и=му'ще, _е='же w\т му'жества, 
о_у=спjь'янiе въ досто'инствjь: коне'цъ же, _е='же w\т 
досто'инства прiwбрjь'тенiе. И='мать о_у='бw и= на'шъ 
_о=бjь'тъ намjь'ренiе и= коне'цъ сво'й, w= не'мже вся'кiй 
тру'дъ и= по'двигъ претерпjьва'емъ о_у=се'рднw. Сегw' бо 
ра'ди по'стъ и= неяде'нiе не стужа'етъ на'мъ: бдjь'нiй 
тру'дъ о_у=слажда'етъ, чте'нiе и= поуче'нiе (с. 1156) 
писа'нiй любе'зно быва'етъ: тру'дъ дjь'ла, и= повинове'нiе, 
и= всjь'хъ земны'хъ веще'й w=бнаже'нiе, и= въ се'й пусты'ни 
пребыва'нiе сла'достнw соверша'ются. Вы' же, презрjь'вше 
_о=те'чество, и= ро'дъ, и= ве'сь мi'ръ, и= стра'нствованiе 
воспрiя'вше, и= къ на'мъ человjь'кwмъ гру^бымъ и= 
невjь'ждамъ прише'дше, рцы'те ми`, ко'е _е='сть ва'ше 
намjь'ренiе, и= на каковы'й коне'цъ зря'ще, сiе` 
сотвори'сте; W\твjьща'вше же рjь'хомъ: ца'рствiя ра'ди 
небе'снагw. Ничто` а='вва мwv"се'й, добро`, глаго'летъ, w= 
концjь` реко'сте. Ко'е же _е='сть намjь'ренiе, на не'же 
зря'ще и= не о_у=клоня'ющеся w\т пра'вагw пути`, мо'жемъ 
дости'гнути ца'рствiя небе'снагw, не реко'сте. И= _е=гда` не 
вjь'дjьти и=сповjь'дахомъ, ста'рецъ w\твjьща`: коне'цъ 
о_у=`бо на'шегw _о=бjь'та, jа='коже рече'ся, ца'рствiе 
_е='сть бж~iе, намjь'ренiе же, се'рдца чистота`, без\ъ 
нея'же не возмо'жно _е='сть _о='нагw конца` дости'гнути. Въ 
се'мъ о_у=`бо намjь'ренiи всегда` на'шъ о_у='мъ да бу'детъ: 
и= а='ще когда` случи'тся на ма'ло вре'мя се'рдцу w\т 
пра'вагw о_у=клони'тися пути`, а='бiе _е=го` да возведе'мъ, 
jа='коже тектони'ческимъ пра'виломъ намjь'ренiе 
о_у=правля'юще. Сiе` и= блаже'нный па'vелъ свjь'дый 
глаго'летъ: за^дняя о_у='бw забыва'я, въ пр_е'дняя же 
простира'яся, къ намjь'ренному теку`, къ по'чести вы'шнягw 
зва'нiя бж~iя{_Псал. гл. г~, ст. г~_i и= д~_i.}.

Сегw` о_у=`бо ра'ди намjь'ренiя и= мы` вся^ содjьва'емъ, 
сегw` ра'ди вся^ презира'емъ, и= _о=те'чество и= ро'дъ, и= 
бога'тство и= ве'сь мi'ръ, да чистоту` се'рдца стя'жемъ. 
А='ще же намjь'ренiя сегw` забве'нiе сотвори'мъ, ну'ждно 
_е='сть, jа='кw во тьмjь` ходя'щымъ, и= кромjь` пра'вагw 
пути` ше'ствующымъ, мно'гw претыка'тися, и= мно'гw 
заблужда'ти. Сiе' бо мнw'гимъ прилучи'ся, и=`же въ нача'лjь 
w\трече'нiя, презрjь'вшiе бога'тство, и= сребро`, и= ве'сь 
мi'ръ, а='бiе w= киркjь`, и= и=глjь`, и= тро'сти, и= кни'зjь 
воздвиза'ютъ jа='рость и= гнjь'въ: не бы' же пострада'ли, 
а='ще бы по'мнили намjь'ренiе, ко'егw ра'ди вся^ в_е'щи 
презрjь'ша. Ра'ди бо бли'жнихъ любви` бога'тство 
презира'емъ, да не w= се'мъ тя'жущеся, и= гнjь'ва стра'сть 
о_у=множа'юще, w\тпаде'мъ любве`. _Е=гда` о_у='бw въ ма'лыхъ 
ве'щехъ sлw'бы гнjь'ва показу'емъ къ бра'ту, w\тпадо'хомъ 
намjь'ренiя, и= по'льза ни _е=ди'на на'мъ w\трече'нiя. (с. 
1157) _Е='же и= блаже'нный а=по'столъ свjь'дый рече`: а='ще 
преда'мъ тjь'ло мое` во _е='же сжещи` _е=`, любве' же не 
и='мамъ, ника'я по'льза ми` _е='сть{а~ Кор. гл. г~_i, ст. 
г~.}. Тjь'мже науча'емся, jа='кw не а='бiе лише'нiю и= 
w=ставле'нiю веще'й соверше'нство послjь'дствуетъ: но по 
и=справле'нiи любви`, _е=я'же свw'йства са'мъ а=по'столъ 
w=пису'етъ: любы`, глаго'ля, не зави'дитъ, не 
превозно'сится, не горди'тся: не и='щетъ свои'хъ си`, не 
раздража'ется, не мы'слитъ sла`{а~ Кор. гл. г~_i, ст. д~.}. 
Сiя' же вся^ чистоту` содjьва'ютъ се'рдца. Сея` ра'ди 
подоба'етъ вся^ твори'ти: и= бога'тство презрjь'ти, и= 
пощ_е'нiя и= бдjь^нiя сла'достнw претерпjьва'ти, и= въ 
чте'нiихъ и= _псалмjь'хъ пребыва'ти. _О=ба'че ра'ди 
предрече'нныхъ не пренебрещи` _о='ную, а='ще когда` 
случи'тся по нjь'коему ну'жному, и= по бз~jь о_у=пражне'нiю 
w\т _о=бы'чнагw поста` воспяти'тися. Не толи'къ бо _е='сть 
прибы'токъ w\т поста`, коли'ка тщета` w\т гнjь'ва: ниже` 
толи'ка w\т чте'нiя по'льза, коли'къ вре'дъ, презрjь'ти 
бра'та и= w=печа'лити _е=го`. И='бо посты`, и= бдjь^нiя, и= 
поуче'нiе писа'нiй, и= лише'нiе бога'тства, и= w\трече'нiе 
всегw` мi'ра, нjь'сть соверше'нство, jа='коже рече'ся, по 
соверше'нства _о=ру^дiя. Поне'же не въ си'хъ w=брjьта'ется 
соверше'нство, но си'ми прiwбрjьта'ется. Всу'е о_у=`бо 
посто'мъ и= бдjь'нiемъ и= нестяжа'нiемъ и= чте'нiемъ 
писа'нiй хва'лимся, _е=гда` ни jа='же къ бг~у, ни jа='же къ 
бли'жнему, любви` не и=спра'вихомъ. И=спра'вивый бо любо'вь, 
въ себjь` и='мать бг~а, и= о_у='мъ _е=гw` при'снw съ бг~омъ 
_е='сть.

На сiе` ге'рманъ: и= кто` мо'жетъ пло'ти се'й 
сопряже'нный и=мjь'ти о_у='мъ при'снw съ бг~омъ, jа='кw да 
ничто'же и='но помышля'етъ, ни w= посjьще'нiи больны'хъ, ни 
w= прiя'тiи стра'нныхъ, ни w= рукодjь'лiи, ни w= про'чихъ 
тре'бованiяхъ тjь'ла, ну'ждныхъ су'щихъ и= непремjь'нныхъ: 
наконе'цъ, ка'кw возмо'жетъ о_у='мъ человjь'ка, неви'димаго 
и= непостижи'маго бг~а при'снw зрjь'ти, и= неw\тлуче'нъ w\т 
негw` бы'ти; Мwv"се'й рече`: зрjь'ти при'снw бг~а и= 
неw\тлуче'нну w\т негw` бы'ти, тjь'мъ и='мже непщу'ете 
w='бразомъ, не возмо'жно человjь'ку пло'ть нося'щему и= 
не'мощи сопряже'нному: и=нjь'мъ же w='бразомъ возмо'жно 
зрjь'ти бг~а, бг~а бо видjь'нiе (с. 1158) многоwбра'знw 
постиза'ется и= зри'тся. И='бо бг~ъ не въ _е=ди'номъ 
блаже'нномъ и= непостижи'момъ _е=гw` существjь` 
познава'ется: сiе' бо въ бу'дущемъ вjь'цjь святы^мъ _е=гw` 
_е=ди^нымъ предоста'вися: но w\т вели'чества и= добро'ты 
_е=гw` тва'рей, и= w\т быва'емагw по вся'къ де'нь 
о_у=строе'нiя _е=гw` и= промышле'нiя познае'тся: и= w\т 
пра'вды _е=гw`, и= w\т чуде'съ, jа=`же во вся'комъ ро'дjь во 
святы'хъ свои'хъ jа=вля'етъ. _Е=гда' бо помы'слимъ 
неизмjь'римую _е=гw` си'лу, и= недре'млющее _е=гw` _о='ко, 
та^йная серде'цъ зря'щее, и= jа='кw w\т негw` ничто'же 
сокрове'нно бы'ти мо'жетъ: тогда` стра'хомъ се'рдца 
w=держи'ми, о_у=дивля'емся и= покланя'емся _е=му`. _Е=гда` 
помы'слимъ, jа='кw и=зочтены` о_у= негw` су'ть ка^пли 
дождя`, песо'къ мо'ря, и= sвjь'зды не'ба, о_у=жаса'емся w= 
вели'чiи _е=стества` и= прему'дрости _е=гw`. _Е=гда` 
помы'слимъ w= неизглаго'ланнjьй и= неисповjьди'мjьй _е=гw` 
прему'дрости и= человjьколю'бiи, и= w= непостижи'мjьмъ 
долготерпjь'нiи, нося'щемъ безчи'сл_енная беззакw'нiя 
грjь'шникwвъ, прославля'емъ _е=го`. _Е=гда` помы'слимъ w= 
вели'цjьй _е=гw` къ на'мъ любви`, jа='кw ничто'же бла'го 
сотво'ршымъ на'мъ, благоизво'ли человjь'къ бы'ти, бг~ъ сы'й, 
да спасе'тъ ны` w\т пре'лести: возбужда'емся къ любле'нiю 
_е=гw`. _Е=гда` помы'слимъ, jа='кw врага` на'шего дiа'вола 
са'мъ въ на'съ побjьжда'я, за _е=ди'но на'ше произволе'нiе 
и= ко благо'му преклоне'нiе, вjь'чную на'мъ да'рствуетъ 
жи'знь, покланя'емся _е=му`. Су'ть же и= и='на такова^я 
неисч_е'тная бг~озрjь^нiя, jа=`же по мjь'рjь дjь'ланiя 
на'шегw, и= по мjь'рjь w=чище'нiя, въ на'съ возражда'ются, 
и='миже зри'тся бг~ъ и= познава'ется. Па'ки вопроси` 
ге'рманъ: w\тку'ду быва'етъ сiе`, jа='кw мно'гажды не 
хотя'щымъ на'мъ мнw'гая помышл_е'нiя и= sлы'е по'мыслы 
стужа'ютъ, и= вма'лjь невjь'дущымъ на'мъ, та'йнw и= то'нкw 
привходя'ще, jа='кw не то'чiю не мощи` возбрани'ти вни'ти 
и=`мъ, но и= затрудне'нiю мно'гому бы'ти, познава'ти 
_о='ныя; и= а='ще возмо'жно мы'сли всеконе'чнw пра'здной и= 
ника'кw нестужи'мой бы'ти w\т си'хъ, научи'тися хо'щемъ; 
Мwv"се'й рече`: мы'сли нестужи'мjьй бы'ти помышле'ньми 
си'ми, невозмо'жно: прiя'ти же сiя^, и= пребыва'ти въ ни'хъ, 
и=ли` w\тве'ргнути я=`, вся'кому тща'щемуся возмо'жно. (с. 
1159) Jа='коже бо прiити` тjь'мъ, нjь'сть w\т на'съ: си'це 
w\тгна'нiе _о='ныхъ, во вла'сти на'шей _е='сть. Та'кожде и= 
и=справле'нiе на'шея мы'сли въ на'шемъ _е='сть и=зволе'нiи 
и= тща'нiи. _Е=гда' бо разу'мнw и= ча'стw поуча'емся зако'ну 
бж~iю, во _псалмjь'хъ же и= пjь'снехъ глаго'лемъ, въ 
постjь'хъ же и= бдjь'нiихъ пребыва'емъ, и= помина'емъ ча'стw 
бу^дущая, ца'рствiе небе'сное, и= гее'нны _о='гнь, и= вся^ 
дjьла` бж~iя, тогда` по'мыслы о_у=маля'ются, и= мjь'ста не 
w=брjьта'ютъ. _Е=гда' же въ мiрски'хъ попече'нiихъ и= 
плотски'хъ ве'щехъ пребыва'емъ, и= бесjь'дамъ су^етнымъ и= 
пра^зднымъ себе` предае'мъ, мно'жатся въ на'съ sлы'е 
по'мыслы. Jа='коже бо ме'льницjь w\т во'дъ дви'жимjьй, не 
возмо'жно преста'ти w\т движе'нiя: во вла'сти же _е='сть 
приста'вника ме'льницею жи'то моло'ти и=ли` ку'коль: си'це 
мы'сль на'ша приснодви'жима су'щи не мо'жетъ преста'ти w\т 
по'мыслwвъ. Въ на'съ же _е='сть да'ти _е='й и=ли` духо'вное 
поуче'нiе, и=ли` тjьле'сное дjь'ланiе. На сiя^ дивя'щихся 
на'съ ви'дя ста'рецъ и= и=зумjьва'ющихъ, и= ко словес_е'мъ 
_е=гw` несы'тымъ жела'нiемъ расположе'нныхъ, не мно'гw 
о_у=молча'въ, па'ки рече`: поне'же въ долготу` толи'ку 
сло'во простре` ва'ша любо'вь, и= _е=ще` послу'шати 
жела'ете: и= w\т сегw` непщу'ю, jа='кw вои'стинну о_у=че'нiя 
соверше'нства жа'ждете. Хощу` о_у=`бо ва'мъ w= 
и=зря'днjьйшей добродjь'тели, w= разсужде'нiи сi'есть 
глаго'лати, jа='же между` и=нjь'ми добродjь'тельми, а='ки 
гра'дъ верху` стоя'щъ, и= цари'ца _е='сть: и= показа'ти 
преиму'щество тоя`, и= высоту`, и= по'льзу, не то'чiю 
на'шими словесы`, но и= дре'вними мнjь'нiи _о=т_е'цъ, гд\су 
благода'ть по достоя'нiю и= жела'нiю слы'шащихъ, 
повjь'дающымъ подаю'щу. _Е='сть бо не ма'ла добродjь'тель, 
но w\т наро'читjьйшихъ ст~а'гw дх~а дарова'нiй су'щая, w= 
ни'хже глаго'летъ а=по'столъ: _о='вому дае'тся дх~омъ сло'во 
прему'дрости, и=но'му же сло'во ра'зума, w= то'мже дс~jь, 
друго'му же вjь'ра тjь'мъ же дх~омъ, и=но'му дарова^нiя 
и=сцjьле'нiй, друго'му же разсужд_е'нiя духовw'мъ{а~ Кор. 
гл. в~_i, ст. и~ и= f~.}. Та'же и=спо'лншуся и=счисле'нiю 
духо'вныхъ дарова'нiй, присовокупля'етъ: вся^ же сiя^ 
дjь'йствуетъ _е=ди'нъ и= то'йже дх~ъ. Зри'те о_у=`бо, не 
земны'й, ниже` ма'лый _е='сть разсужде'нiя (с. 1160) да'ръ, 
но бж~iя благода'ти велича'йшiй да'ръ. _Е=му'же а='ще 
и='нокъ все'ю си'лою и= тща'нiемъ не послjь'дуетъ, и= 
входя'щихъ въ него` духw'въ разсужде'нiю тве'рдымъ 
по'мысломъ не навы'кнетъ, ну'жно _е='сть _е=му` jа='кw въ 
нощи` заблу'ждшему, не то'чiю въ лютjь'йшыя sло'бы jа='мы 
впада'ти, но и= на ра'вныхъ и= пра'выхъ мjь'стjьхъ 
претыка'тися. На па'мять о_у=`бо мнjь` прiи'де и=ногда` въ 
лjь'тjьхъ ю='ности моея`, въ предjь'лjьхъ fиваi'ды, и=дjь'же 
блаже'нный а=нтw'нiй пребыва'ше, ста'рц_емъ собра'вшымся къ 
нему`, и= взыска'нiе съ ни'мъ творя'щымъ w= соверше'нствjь 
добродjь'тели: ка'я сi'есть всjь'хъ была' бы бо'льшая 
добродjь'телей, и= могу'щая и='нока w\т сjь'тей дiа'вола, и= 
пре'лести _е=гw` безвре'дна сохрани'ти. Кi'йждо о_у=`бо по 
поня'тiю своея` мы'сли дава'ше мнjь'нiе. И= _о='вiи 
глаго'лаху по'стъ и= бдjь'нiе: jа='кw си'ми 
и=стончава'ющейся мы'сли и= чистотjь` прису'щей, о_у=до'бjье 
къ бг~у мощи` прибли'житися. _О='вiи же, нестяжа'нiе и= 
презрjь'нiе свои'хъ веще'й: jа='кw w\т сегw` мы'сли 
многоплете'нныхъ ве'рвiй мiрска'гw попече'нiя 
и=зба'вльшейся, о_у=до'бjье мо'щно къ бг~у прибли'житися. 
_О='вiи же ми'лостыни добродjь'тель предпочто'ша, jа='коже 
гд\су во _е=v\глiи глаго'лющу: прiиди'те благослове'ннiи 
_о=ц~а` моегw`, наслjь'дуйте о_у=гото'ванное ва'мъ ца'рствiе 
w\т сложе'нiя мi'ра: взалка'хся бо, и= да'сте ми` jа='сти 
{Матf. гл. к~_е, ст. л~д и= л~_е.}, и= прw'чая. И= _е=гда` 
си'мъ w='бразомъ разли'чными добродjь'тельми кi'йждо по 
своему` мнjь'нiю глаго'лаше па'че мощи` человjь'ку 
прибли'житися къ бг~у, мимои'де мно'га ча'сть но'щи въ 
прjь'нiи се'мъ. По'слjьжде всjь'хъ блаже'нный а=нтw'нiй 
w\твjьща`: сiя^ вся^, jа=`же реко'сте, и= ну^жна су'ть и= 
пол_е'зна и='щущымъ бг~а, и= къ нему` прiити` жела'ющымъ: но 
си'мъ добродjь'телемъ прiиму'щества пода'ти не попуща'етъ 
на'мъ то`, jа='кw w=брjьто'хомъ мы` мно'гихъ и= въ постjь'хъ 
и= бдjь'нiихъ ходи'вшихъ, и= въ пусты'ню сами'хъ себе` 
w\тлучи'вшихъ, и= въ нестяжа'нiи кра'йнjьйшемъ 
претерпjь'вшихъ та'кw, jа='кw ниже` дневны'я пи'щи себjь` 
w=ста'вити: и= ми'лостыню и=спра'вившихъ толи'кw, jа='кw не 
довлjь'ти и=`мъ и=мjь'нiй къ раздая'нiю: и= по си'хъ 
_о=кая'ннw w\тпа'дшихъ добродjь'тели, и= (с. 1161) къ 
нече'стiю попо'лзшихся, что` о_у='бw и=`хъ соврати'тися 
пра'вагw пути` содjь'ла; Не и='но что`, по моему` мнjь'нiю, 
ра'звjь jа='кw не и=мjь'яху _о=ни` дарова'нiя разсужде'нiя. 
Сiе' бо о_у='читъ человjь'ка w=ставля'ти въ _о=бое'мъ 
безмjь'рiе, и= путе'мъ ца'рскимъ ше'ствовати: и= не 
попуща'етъ, да w\т десны'я страны` w=крада'емь бу'детъ 
безмjь'рнымъ воздержа'нiемъ, ниже` да w\т страны` шу'iя къ 
нерадjь'нiю низвлече'нъ бу'детъ и= разслабле'нiю. И='бо 
_о='ко нjь'кое души` и= свjьти'льникъ разсужде'нiе _е='сть, 
по _о='ному _е=v\гльскому гла'су глаго'лющему: свjьти'льникъ 
тjь'лу _е='сть _о='ко: а='ще о_у='бw _о='ко твое` про'сто 
бу'детъ, все` тjь'ло твое` свjь'тло бу'детъ: а='ще же _о='ко 
твое` те'мно бу'детъ, все` тjь'ло твое` те'мно бу'детъ. 
И='бо та'кw и='мать: зане` вся^ помышл_е'нiя и= дjья^нiя 
разсужде'нiе человjь'ка и=спыту'ющи, раздjьля'етъ, и= 
w\тлуча'етъ вся'кое лука'вое и= бг~у неуго'дное дjь'ло, и= 
дале'ку w\т негw` твори'тъ пре'лесть. И= сему` научи'тися 
кi'йждо мо'жетъ и= w\т повjьству'емыхъ бж~е'ственныхъ 
писа'нiй. Сау'лъ бо _о='ный пе'рвый воспрiя'вый ца'рство 
i=сра'илево, поне'же не и=мjь'яше _о=чесе` разсужде'нiя, 
w=мрачи'вся мы'слiю, не разумjь` разсуди'ти, jа='кw па'че 
приноше'нiя же'ртвы, о_у=го'дно бjь` бг~ови повину'тися 
заповjь'данiю ст~а'гw саму'ила{а~ Цар. гл. _i~, ст. а~.}. И= 
w\т ни'хже непщева` о_у=годи'ти бг~у, си'ми прогнjьвля'етъ 
_е=го`, и= w\тве'рженъ быва'етъ ца'рства{а~ Цар. гл. _е~_i, 
ст. f~_i и= к~г.}. Не бы` сiе` претерпjь'лъ, а='ще бы 
свjь'тъ разсужде'нiя въ себjь` стяжа'лъ. Сiе` и= а=по'столъ 
со'лнце и=мену'етъ, по рече'нному w\т негw`: со'лнце да не 
за'йдетъ во гнjь'вjь ва'шемъ{_Е=фес. гл. д~, ст. к~s.}. Сiе` 
и= на'шея жи'зни глаго'лется w=кормле'нiе, по пи'санному: въ 
ни'хже нjь'сть w=кормле'нiя, па'даютъ jа='кw ли'ствiе{Притч. 
гл. а~_i, ст. д~_i.}. Сiе` совjь'томъ въ писа'нiи 
глаго'лется, _е=гw'же кромjь` да ничесw'же твори'мъ, w\т 
писа'нiя науча'емся. И= ниже` сiе` дх~о'вное вiно`, _е='же 
весели'тъ се'рдце человjь'ка, без\ъ совjь'та пи'ти 
w=ставля'ется, по глаго'лющему: съ совjь'томъ вiно` пi'й 
{_Е=кклес. гл. f~, ст. з~. Притч. гл. л~а, ст. д~.}: и= 
па'ки, jа='коже глаго'летъ, гра'дъ стjьна'ми разоре'нъ, и= 
неwгражде'нъ, та'кw му'жъ творя'й что` без\ъ 
совjь'та{При'тч. гл. к~_е, ст. к~f.}. Въ се'мъ прему'дрость, 
въ се'мъ (с. 1162) ра'зумъ и= чу'вство состоя'тъ, и='хже 
кромjь` ниже` вну'треннiй на'шъ до'мъ зи'ждитися мо'жетъ, 
ниже` дх~о'вное бога'тство со'брано бы'ти, по рече'нному: съ 
прему'дростiю зи'ждется до'мъ и= съ ра'зумомъ 
и=справля'ется, и= съ чу'вствiемъ и=сполня'ются сокрw'вища 
бога'тства{Притч. гл. к~д, ст. г~ и= д~.}. Сiе` рече'ся и= 
тве'рдая пи'ща и=му'щихъ чу'вствiя w=буч_е'нна до'лгимъ 
о_у=че'нiемъ въ разсужде'нiи добра' же и= sла`. Си'ми 
о_у=`бо jа='вственнjь показу'ется, jа='кw ниеди'на без\ъ 
дарова'нiя разсужде'нiя добродjь'тель соста'витися, и=ли` 
тверда` до конца` пребы'ти мо'жетъ. Всjь'хъ бо 
добродjь'телей ма'терь и= храни'тельница _е='сть 
разсужде'нiе. Сiе` о_у=`бо положе'нiе и= мнjь'нiе а=нтw'нiа, 
_е=му'же соединомы'сленни и= про'чiи _о=тцы` бы'ша. Но да и= 
w\т новjь'йшихъ и= въ на^ша времена` бы'вшихъ о_у=каза'нiй 
о_у=тверди'мъ положе'нiе ст~а'гw а=нтw'нiа. Воспомяни'те и= 
вы` ста'рца и=ро'на, и= _о=кая'нное паде'нiе, _е='же 
пострада` пре'жде ма'лыхъ си'хъ дне'й пред\ъ _о=чи'ма 
на'шима. Кi'имъ w='бразомъ; посмjья'нiемъ дiа'вола w\т 
высоты` _о='ныя житiя` во глубину` сме'рти сведе'ся. Сего' 
бо по'мнимъ пятдеся'тъ лjь'тъ въ пусты'ни пребы'вша, 
вели'кую жесто'кость житiя` и= крjь'пкое воздержа'нiе 
стяжа'вша, и= въ глубоча'йшей пусты'ни, па'че всjь'хъ, и=`же 
здjь`, пребы'вша, и= о_у=едине'нiе возлю'бльша. И= по 
толи'цjьхъ трудjь'хъ и= по'двизjьхъ пору'ганъ w\т дiа'вола, 
и= въ тягча'йшее паде'нiе поползну'вся, вся^ и=`же въ 
пусты'ни _о=тцы` и= бра'тiю въ неутjь'шный пла'чь вве'рже. 
Не бы` сiе` претерпjь'лъ бы'хъ, а='ще бы бы'лъ 
о_у=твержде'нъ разсужде'нiя добродjь'телiю, jа='же научи'ла 
бы _е=го` не своему` по'мыслу, но совjь'ту _о=т_е'цъ и= 
бра'тiй повину'тися: толи'кw бо своему` по'мыслу послjь'дуя, 
поще'нiе и= w\тлуче'нiе w\т человjь^къ любля'ше, jа='кw 
ниже` въ пра'здникъ ст~ы'я па'схи прибы'ти въ це'рковь, да 
не прише'дъ въ собра'нiе и= со _о=тцы` и= бра'тiею, jа=ды'й 
съ ни'ми ку'пнw, понужде'нъ бу'детъ прiя'ти _о=вощи`, и=ли` 
и='но что`, приноси'мое на трапе'зу, и= возмни'тъ себе` 
w\тпа'дша своегw` намjь'ренiя и= пра'вила. Си'це о_у=`бо 
намно'зjь свои'мъ хотjь'нiемъ прельсти'вся, а='ггела, 
сатанина` прiе'мь, сему` jа='кw а='гг~лу свjь'та поклони'ся: 
и='же повелjь` (с. 1163) _е=му` въ полу'нощи въ глубоча'йшiй 
кла'дезь воврещи` себе`, да позна'етъ и=ску'сомъ, jа='кw 
ника'коже каково'йлибо о_у=же` бjьдjь` подпаде'тъ, вели'кихъ 
ра'ди _е=гw` добродjь'телей, и= бг~оуго'дныхъ трудw'въ. Се'й 
же не разсуди'въ по'мысломъ совjьщава'ющагw сiя^, но 
помрачи'вся мы'слiю, вве'рже себе` въ полу'нощи въ кла'дезь. 
И= не по мно'зjь, о_у=вjь'дjьвше бра'тiя случи'вшееся, 
_е=два` со мно'гимъ трудо'мъ возмого'ша _е='ле жи'ва су'ща 
и=звлещи` _е=го`. И= по и=звлече'нiи жи'въ два` дни^, въ 
тре'тiй о_у='мре, w=ста'вивъ бра'тiй и= ста'рцу пафну'тiю 
пла'чь неутjь'шный: и='же человjьколю'бiемъ подви'гся 
мно'гимъ, и= помяну'въ мнw'гiя _е=гw` труды`, и= 
многочи'сленны лjь'ты, jа=`же въ пусты'ни претерпjь`, не 
w\тлучи` _е=гw` w\т поминове'нiя, и= приноше'нiя почи'вшихъ, 
jа='кw да не причте'тся къ о_у=ме'ршымъ наси'льственнw. Что` 
реку` w= _о='нjьхъ дву'хъ бра'тjьхъ, и=`же пребыва'ху w=б\ъ 
_о='нъ по'лъ пусты'ни fиваi'ды, и=дjь'же и=ногда` блаже'нный 
а=нтw'нiй пребыва'ше. Сi'и бо неразсу'днымъ по'мысломъ 
подви'гшеся, взя'ша себjь` мнjь'нiе и=дти` во вну'треннjьйшу 
пусты'ню вели'ку су'щу, и= невоздjь'ланну, су'ждше въ 
сами'хъ себjь` не прiя'ти пи'щи w\т человjь'ка, а='ще не 
ю='же и=`мъ гд\си чудодjь'йствуя пода'стъ. И= _е=гда` 
заблужда'ющихъ _о='нjьхъ по пусты'ни, и= и=знемога'ющихъ 
гла'домъ, и=здале'ча мазi'ки о_у=зрjь'ша, се'й же jа=зы'къ, 
ма'лw не всjь'хъ ди'кихъ jа=зы'кwвъ па'че ди'вiй и= 
жесточа'йшъ _е='сть, преложи'вше w\т бж~е'ственнагw 
промышле'нiя, сро'дную жесто'кость въ человjьколю'бiе, съ 
хлjь'бы срjьто'ша и=`хъ: _е=ди'нъ о_у='бw w\т предрече'нныхъ 
дву'хъ бра'тwвъ, разсужде'нiю _е=му` прише'дшу, съ ра'достiю 
и= благодаре'нiемъ воспрiя` хлjь'бы, помы'сливъ, jа='кw не 
бы` та'кw сi'и жесто'ки и= ди'вiи и= при'снw ра'дующiися w= 
кро'ви человjь'честjьй сострада'ли и=`мъ и=знемо'гшымъ 
о_у=же`, и= пи'щу принесли`, а='ще бы не бг~ъ подви'глъ 
и=`хъ на сiе`. Другi'й же пи'щу w\тве'ргши, jа='кw w\т 
человjь^къ _е=му` принесе'нну, и= пребы'въ въ неразсу'дномъ 
совjь'тjь, не'мощiю неяде'нiя и='здше. А='ще о_у='бw въ 
нача'лjь и= sjьлw` sлjь` _о=бое` совjьща'вше, безслове'сну 
и= ги'бельну мы'сль себjь` прiя'ша, _о=ба'че _е=ди'нъ, 
привше'дшу _е=му` разсужде'нiю, сiе`, _е='же де'рзостнjь и= 
неразуми'вjь w=предjьли`, до'брjь (с. 1164) и=спра'ви: 
другi'й же въ неразу'мномъ предпрiя'тiи пребы'въ, и= 
разсужде'нiя кромjь` w=брjь'тшися, сме'рть, ю='же гд\сь 
w\тврати'ти восхотjь` са'мъ себjь` навлече`. Что' же реку` 
и= w= _о='номъ; _е=гw'же и='мя не хощу` рещи`, зане` _е=ще` 
жи'въ _е='сть: и='же де'мwна мно'гажды, jа='кw а='гг~ла 
воспрiи'мъ, и= w\ткров_е'нiя w\т негw` прiе'мляй, и= свjь'тъ 
ча'стw свjь'щный въ ке'ллiи свое'й зря'щи, послjьди' же 
повелjьва'етъ _е=му` своего` сы'на сопребыва'юща _е=му` въ 
монастырjь` въ же'ртву принести` бг~у, jа='кw w\т сегw` 
ра'вныя патрiа'рху а=враа'му че'сти сподо'битися и=му'щiй. 
_Е=гw'же совjьща'нiемъ толи'кw сведе'ся, jа='кw дjь'ломъ 
закла'нiе сы'на соверши'лъ бы, а='ще не бы` сегw` 
о_у=зрjь'въ сы'нъ кромjь` _о=бы'чая но'жъ и=з\ъwстря'юща, и= 
о_у='зы гото'вляща, и='миже _е=го` jа='кw всесожже'нiе 
связа'ти хотя'ше, бjь'гствомъ спасе'нiе о_у=лучи'лъ. Мно'гw 
бы бы'ло пре'лесть _о='ную месопота'мина повjьствова'ти, 
и='же толи'ко воздержа'нiе показа'въ, и= въ ке'ллiи 
заключе'нъ лjь^та мнw'га бы'въ, та'кw послjьди` 
дiа'вольскими w\ткрове'нiи и= сновидjь'нiи посмjь'янъ 
бы'сть, jа='кw по толи'цjьхъ трудjь'хъ, и= добродjь'телехъ, 
и='миже вся^ та'мw су'щыя и='ноки превосходя'ше, во 
i=уде'йство и= w=брjь'занiе впаде`. И='бо хотя'й _е=го` 
дiа'волъ прельсти'ти, мно'гажды jа=вля'ше _е=му` и='стинная 
сновидjь^нiя: да си'ми благопрiя'тну сотвори'тъ, ю='же 
хотя'ше, напослjь'докъ предложи'ти _е=му`, пре'лесть, 
показу'етъ о_у='бw _е=му` во _е=ди'ну но'щь наро'дъ 
хрiстiа'нскiй со а=по'столы и= му'ченики: мра'ченъ и= 
вся'кагw сра'ма преиспо'лненъ, и= въ ско'рби и= пла'чjь 
и=ста'явшiй: и= вопреки` i=уде'йскiй наро'дъ съ мwv"се'емъ 
и= проро'ки свjь'тлымъ _о=гне'мъ w=сiява'емый, и= въ 
ра'дости и= весе'лiи пребыва'ющiй: совjьща` преле'стникъ, 
jа='кw а='ще хо'щетъ блаже'нства и= ра'дости наро'да 
i=уде'йскагw причасти'тися, w=брjь'занiе _е=му` прiя'ти: 
_е='же о_у='бw прельще'нъ и= сотвори`. Jа='вjь о_у=`бо w\т 
всjь'хъ рече'нныхъ, jа='кw не бы` та'кw _о=кая'ннw и= 
бjь'днw w=смjь'яни бы'ша рече'нши вси`, а='ще бы дарова'нiе 
разсужде'нiя бы'ша стяжа'ли. На сiя^ ге'рманъ рече`: и= 
но'выми о_у=каза'нiи, и= положе'нiи дре'внихъ _о=т_е'цъ 
дово'льнw показа'ся разсужде'нiю и=сто'чникомъ и= ко'ренемъ 
и= главо'ю и= сою'зомъ бы'ти всjь'хъ добродjь'телей. Но 
кi'имъ w='бразомъ мо'жетъ (с. 1165) то` стяжа'ти, жела'емъ 
научи'тися: и= ка'кw о_у=разумjь'ти и='стинное и= _е='же w\т 
бг~а разсужде'нiе и= лжеиме'нное и= притво'рное, 
дiа'вольское; Тогда` а='вва мwv"се'й рече`: и='стинное 
разсужде'нiе не прихо'дитъ, а='ще не w\т и='стиннагw 
смире'нiя, да не то'чiю jа=`же твори'мъ, но и= jа=`же 
помышля'емъ, w\ткрыва'емъ _о=тц_е'мъ: и= да ни въ че'мъ же 
своему` по'мыслу вjь'руемъ, но и= во все'мъ словес_е'мъ 
ста'р_ецъ да послjь'дуемъ, и= _о=но` бы'ти добро` вjь'руемъ, 
_е='же а='ще _о=ни` и=ску'сятъ. Сiе' же дjь'ланiе не то'чiю 
и='стиннымъ разсужде'нiемъ и= пра'вымъ путе'мъ и='нока 
невреди'ма пребыва'ти о_у=строя'етъ, но и= w\т всjь'хъ 
сjь'тей дiа'вольскихъ безвре'дна того` сохраня'етъ. Не 
возмо'жно бо _е='сть судо'мъ и= совjь'томъ предуспjь'вшихъ 
свою` о_у=правля'ющему жи'знь, пре'лестiю бjьсо'вскою 
па'сти: и='бо и= пре'жде не'же сподо'битися кому` да'ра 
разсужде'нiя, са'мо то` _е='же jа=вля'ти и= w\ткрыва'ти 
sлы^я по'мыслы _о=тц_е'мъ, о_у=вяда'етъ _о='ныя, и= 
немощнjь'йшыя твори'тъ. Jа='коже бо sмi'й w\т те'мныя норы` 
и=знесе'нный на свjь'тъ, тщи'тся бjь'гство о_у=потреби'ти и= 
сокры'тiе: та'кw и= лука^выя по'мыслы и=зря'днjьйшею 
и='сповjьдiю и= и=зглаго'ланiемъ jа=вле'ни бы'вше, тща'тся 
бjьжа'ти w\т человjь'ка: и= да добродjь'тель сiю` 
и=звjь'стнjье и= w\т примjь'ра о_у=вjь'сте, а='ввы 
серапiw'на дjь'ло, _е='же то'й приходя'щымъ пред\ъwхране'нiя 
ра'ди произнося'ше ча'стw, повjь'мъ. Глаго'лаше бо та'кw: 
_е=гда` бjь'хъ ю=нjь'йшiй, сопребыва'хъ со а='ввою мои'мъ, 
и= jа='коже jа=до'хомъ воста'въ w\т трапе'зы, по дjь'йству 
бjьсо'вскому крадя'хъ пакса'мъ, и= сего` jа=дя'хъ _о='тай 
а='ввы моегw`. Jа='коже о_у='бw пребыва'хъ сiе` творя'й 
вре'мя нема'ло, воз\ъwблада'нъ бы'въ не мого'хъ побjьди'ти, 
то'чiю w=сужда'емь бы'хъ w\т своея` со'вjьсти, ста'рцу же 
стыдя'хся рещи`. Случи'ся же по смотре'нiю человjьколю'бца 
бг~а бра'тiи нjь'коей прiити` къ ста'рцу по'льзы ра'ди, и= 
вопроси'ша _е=го` w= свои'хъ по'мыслjьхъ. W\твjьща' же 
ста'рецъ: jа='кw ничесо'же та'кw вреди'тъ и='ноки, и= 
радостотвори'тъ бjь'сы, jа='кwже таи'ти своя^ по'мыслы w\т 
духо'вныхъ _о=т_е'цъ, глаго'лаше же и=`мъ и= w= 
воздержа'нiи. Си^мъ же глаго'л_емымъ въ себе` прише'дъ и= 
помы'сливъ, jа='кw бг~ъ w\ткры` ста'рцу согрjьш_е'нiя моя^: 
о_у=мили'вся нача'хъ пла'кати, и= и=зверго'хъ (с. 1166) 
пакса'мъ w\т нjь'дра моегw`, _е=го'же sлjь` прiwбыко'хъ 
кра'сти: ве'ргнувъ же себе` на зе'млю, проси'хъ проще'нiя w= 
проше'дшихъ, и= моли'твы w= о_у=твержде'нiи бу'дущихъ. 
Тогда` глаго'ла ста'рецъ: ча'до, свободи'ло тя` и= мнjь` 
молча'щу и=сповjь'данiе твое`, и= о_у=язвля'ющаго тя` бjь'са 
молча'нiемъ, и=зре'кши jа=`же въ тебjь` закла'лъ _е=си`, 
_е=го'же да'же до ны'нjь w=блада'ти тобо'ю сотвори'лъ 
_е=си`, ни противуглаго'ля, ни w=блича'я _е=гw`: не ктому` 
о_у=же` w\т ны'нjь мjь'сто и=мjь'ти бу'детъ въ тебjь`, w\т 
се'рдца твоегw` въ jа=вле'нiе и=зведе'нъ бы'въ. _Е=ще' же не 
сконча` ста'рецъ глаго'ля, и= се` дjь'йствiе ви'дjьно 
бы'сть, jа='кw свjьща` _о='гненна и=звлека'емая w\т нjь'дра 
моегw`, и= и=спо'лни до'мъ sлово'нiя, jа='коже непщева'ти 
прису'щымъ, jа='кw мно'жество жу'пела _е='сть горя'щее. 
Тогда` о_у='бw рече` ста'рецъ: се` мои'хъ слове'съ и= 
твоегw` свобожде'нiя подаде` гд\сь о_у=каза'нiе бы'вшихъ 
зна'менiемъ. Та'кw о_у=`бо w\тступи` w\т мене` и='сповjьдiю 
стра'сть чревобjь'сiя и= дiа'вольское дjь'йствiе _о='но, 
jа='коже ктому` ниже` въ мы'сль мнjь` прiити` такова'гw 
жела'нiя. Се` о_у=`бо и= w\т рече'нныхъ w\т а='ввы 
серапiw'на науча'емся, jа='кw тогда` сподобля'емся 
дарова'нiя и='стиннагw разсужде'нiя, _е=гда` не суди'щу 
мы'сли своея` повjьря'ти и='мамы, но о_у=че'нiю и= 
и=з\ъwбраже'нiю _о=т_е'цъ. И='бо не и=нjь'мъ поро'комъ си'це 
дiа'волъ по стремни'намъ несе'тъ и='нока, jа='коже си'мъ, 
дабы` повину'ти _е=го` w\тмета'ти совjь^тованiя _о=т_е'цъ, 
своему' же послjь'довати мнjь'нiю, и= свое'й во'ли. 
Подоба'ше же на'мъ и= w\т человjь'ческихъ худо'жествъ и= 
зна'нiй примjь'ры прiе'млющымъ нака'зоватися. А='ще бо сiя^ 
и= рука'ма w=сяза'юще, и= _о=чи'ма ви'дяще, и= о_у=ши'ма 
слы'шаше, са'ми w\т себе` и=спра'вити не мо'жемъ: но 
тре'буемъ до'брjь о_у=ча'щагw и= о_у=правля'ющагw: ка'кw не 
безу'мно дх~о'вному худо'жеству, всjь'хъ худо'жествъ 
труднjь'йшему, непщева'ти не тре'бовати о_у=чи'теля; _е='же 
и= неви'димо, и= сокрове'нно _е='сть, и= _е=ди'ною чистото'ю 
се'рдца зри'мо: сегw` худо'жества неимjь'нiе, не 
привре'менну тщету`, но души` поги'бель ражда'етъ и= сме'рть 
вjь'чну. Ге'рманъ рече`: и=звjь'тъ на'мъ стыда` и= 
прикры'тiе привре'дныя боя'зни ражда'ти w=бы'че, jа='кw 
мно'гажды нjь'цыи w\т _о=т_е'цъ слы'шавше w\т бра'тiи 
по'мыслы, не то'чiю си'хъ (с. 1167) не и=сцjьли'ша, но и= 
о_у=кори'ша и=`хъ, и= въ w\тча'янiе вверго'ша: jа='коже бо 
и= мы` са'ми сiе` о_у=вjь'дjьхомъ слу'чшееся въ частя'хъ 
сv"рi'и. Бра'тъ бо нjь'кiй нjь'коему и=з\ъ су'щихъ та'мw 
ста'р_ецъ и=зрече` своя^ по'мыслы со вся'кою простото'ю и= 
и='стиною не стыждя'ся w=бнажи'въ та^йная своегw` се'рдца. 
_О='нъ же а='бiе о_у=слы'шавъ, нача'тъ негодова'ти, и= 
смуща'тися проти'ву бра'та, о_у=коря'я _е=го` w= таковы'хъ 
sлы'хъ по'мыслjьхъ, jа='кw w\т сегw` мнw'гимъ w= се'мъ 
слы'шавшымъ стыди'тися и=звjьщава'ти своя^ по'мыслы 
ста'рц_емъ. А='вва мwv"се'й рече`: добро` о_у=`бо _е='сть, 
jа='коже предрjь'хъ, не таи'ти своя^ по'мыслы w\т _о=т_е'цъ: 
_о=ба'че не кi'имлибо глаго'лати, но ста'рц_емъ дх~w'внымъ 
и= разсужде'нiе и=му'щымъ и=звjьщава'ти, не лjь'тъ ра'ди 
посjьдjь'вшымъ: поне'же мно'гiе на во'зрастъ ста'рости 
зря'ще, и= своя^ по'мыслы и=зре'кше, вмjь'стw врачевства` 
неиску'сствомъ слы'шащихъ въ w\тча'янiе впадо'ша. Бjь' бо 
нjь'кiй w\т бра'тiй sjьлw` тщали'въ, и= sjьлw` w\т бjь'са 
блу'днагw стужа'емь, прiи'де къ нjь'коему ста'рцу, и= 
возвjьсти` _е=му` своя^ по'мыслы: _о='нъ же о_у=слы'шавъ 
неиску'сенъ сы'й, негоду'я, _о=кая'нна глаго'лаше бы'ти 
бра'та, и= недосто'йна и='ноческагw w='браза, jа='кw 
таковы^я прiи'мша по'мыслы. Сiя^ о_у=слы'шавъ бра'тъ 
w\тча'явся, и= w=ста'вивъ свою` ке'ллiю, въ мi'ръ 
возврати'ся. По бж~iю же смотре'нiю срjьта'етъ _е=го` а='вва 
а=поллw'съ w\т ста'р_ецъ и=ску'снjьйшiй: и= ви'дя _е=го` 
смуще'нна, и= sjьлw` дря'хла, вопроси` _е=го`, глаго'ля: 
ча'до! ка'я вина` толи'кiя ско'рби; _О='нъ же въ нача'лjь 
w\т мно'гагw о_у=ны'нiя ничесо'же w\твjьща`. Послjьди' же 
мно'гw моли'мь бы'въ w\т ста'рца, jа='же съ ни'мъ бы^вшая 
и=зрече`, глаго'ля: jа='кw по'мыслы мно'гажды стужа'ютъ ми`, 
и= ше'дъ повjь'дахъ нjь'коему ста'рцу, и= по сло'ву _е=гw` 
нjь'сть ми` спасе'нiя наде'жды: w\тча'явся о_у='бw w\тхожу` 
въ мi'ръ. Сiя^ _о=те'цъ а=поллw'съ о_у=слы'шавъ, мно'го 
моля'ше и= о_у=вjьщава'ше бра'та глаго'ля: не диви'ся, 
ча'до, ниже` w\тчаява'йся. А='зъ бо въ толи'цjьмъ во'зрастjь 
и= сjьди'нjь сы'й, sjьлw` w\т си'хъ по'мыслwвъ стужа'юся. Не 
w\тчаява'йся о_у='бw w= толи'цjьмъ раждеже'нiи, _е='же не 
толи'кw человjь'ческимъ тща'нiемъ врачу'ется, _е=ли'кw 
бж~iимъ человjьколю'бiемъ: то'чiю послу'шай мя` дне'сь, и= 
возврати'ся (с. 1168) въ ке'ллiю твою`: сотвори' же бра'тъ 
си'це. И= w\тше'дъ w\т негw` а='вва а=поллw'съ, и='де въ 
ке'ллiю къ запрети'вшему бра'та ста'рцу, и= ста'въ внjь`, 
моли` бг~а со слеза'ми глаго'ля: гд\си! и=скуш_е'нiя по'льзы 
ра'ди наводя'й, w=брати` бра'нь бра'та на сего` ста'рца: да 
и=ску'сомъ въ ста'рости свое'й нау'чится, и='мже въ до'лгомъ 
вре'мени не научи'ся, jа='кw да состра'ждетъ ра'ту_емымъ. 
_Е=гда' же моли'тву сконча`, зри'тъ _е=fiо'па стоя'ща бли'зъ 
ке'ллiи, и= стрjь'лы пуща'юща на ста'рца: w\т ни'хже 
о_у=я'звленъ а='ки w\т пiя'нства сjь'мw и= _о=ва'мw 
w=браща'шеся, не могi'й же терпjь'ти, и=зше'дъ и=з\ъ 
ке'ллiи, тjь'мже путе'мъ, и='мже и= мла'дшiй, въ мi'ръ 
и=дя'ше. А='вва же а=поллw'съ разумjь'въ бы'вшее, срjь'те 
_е=го`, глаго'ля: ка'мw и='деши; Ка'я же вина` 
w=б\ъе'млющагw тя` смуще'нiя сегw`; О_у=вjь'дjьвъ же, jа='кw 
позна^на су'ть jа=`же w= не'мъ ст~о'му, стыда` ра'ди 
ничесо'же глаго'лаше. Рече' же _е=му` а='вва а=поллw'съ: 
возврати'ся въ ке'ллiю твою`, и= ктому` о_у=разумjь'й 
не'мощь твою`: и= и=мjь'й и=ли` непозна'нна себе` бы'ти w\т 
дiа'вола, и=ли` презрjь'нна: зане` не сподо'бился _е=си`, 
jа=`же проти'ву негw` бра'ни. Что` глаго'лю бра'ни; 
Прираже'нiя _е=гw` ни до _е=ди'нагw дне` понести` возмо'глъ 
_е=си`. Сiе' же тебjь` случи'ся, jа='кw ю=нjь'йша w\т 
_о='бщагw врага` ра'туема прiя'въ, вмjь'стw _е='же на 
по'двигъ поwщря'ти _е=го`, въ w\тча'янiе вве'рглъ _е=си`: не 
помы'сливъ прему'дрое _о='ное заповjь'данiе глаго'лющее: 
и=зба'вити ведо'мыхъ на сме'рть, и= и=скупи'ти 
о_у=быва'емыхъ не пощади'ши. Но ниже` при'тчу сп~си'теля 
на'шегw глаго'лющую: тро'сти сокруше'нны не прело'миши, и= 
ле'на вне'мшася не о_у=гаси'ши{Матf. гл. в~_i, ст. к~.}. 
Никто'же бо вра^жiя снести` возмо'глъ бы навjь'ты, ниже` 
горя'щее _е=стества` раждеже'нiе о_у=гаси'ти, а='ще бы не 
бж~iя благода'ть сохраня'ла человjь'ческую не'мощь. Тjь'мже 
и=спо'лнившуся _е='же w= на'съ спаси'тельному сему` 
смотре'нiю _о='бщими моли'твами бг~а мо'лимъ, jа='кw да на 
тя` пуще'нный би'чь w\тведе'тъ. _О='нъ бо сокруша'тися 
твори'тъ, и= па'ки возставля'етъ: порази`, и= ру'цjь _е=гw` 
и=сцjьли'ша: смиря'етъ и= вы'ситъ: мертви'тъ и= живи'тъ: 
низво'дитъ во а='дъ, и= возво'дитъ. Сiя^ ре'къ, и= 
помоли'вся, а='бiе w\т наведе'нныя _е=му` (с. 1169) бра'ни 
и=зба'ви: совjь'това _е=му` проси'ти w\т бг~а, да да'стся 
_е=му` я=зы'къ о_у=че'нiя, _е='же разумjь'ти во вре'мя, 
_е=гда` подоба'етъ рещи` сло'во. W\т всjь'хъ о_у='бw 
рече'нныхъ науча'емся, jа='кw не и='нъ w=бря'щется пу'ть 
спасе'нiя непреткнове'ненъ, jа='коже и=звjьщава'ти по'мыслы 
своя^ разсуди'тельнjьйшымъ _о=тц_е'мъ, и= w\т си'хъ къ 
добродjь'тели о_у=правля'_емымъ бы'ти, а= не по'мыслу 
своему` и= разсужде'нiю послjь'довати. Ниже' бо а='ще бы по 
слу'чаю случи'лося кому` бы'ти о_у= _е=ди'нагw ста'рца 
простjь'йша, и=ли` о_у= не мно'гихъ неиску'сныхъ, ра'ди 
сегw` подоба'етъ бjь'гати, и=звjьщава'ти по'мыслы своя^ 
и=ску'снjьйшымъ _о=тц_е'мъ и= презира'ти преда'нiе 
пре'дкwвъ. Jа='кw бо и= тi'и не са'ми w\т себе` дви'жими, но 
w\т бг~а и= бж~е'ственныхъ писа'нiй преда'ша послjь'днему 
ро'ду вопроша'ти пред\ъуспjь'вшихъ. Мо'щно _е='сть и= w\т 
и=ны'хъ мно'гихъ въ бг~одухнове'нномъ писа'нiи 
w=брjьта'емыхъ научи'тися: и=зря'днjье же и= w\т по'вjьсти, 
jа='же w= ст~jь'мъ самуи'лjь, и='же w\т младе'нчества 
возложе'нъ бы'въ бг~ови ма'терiю, и= сподо'бився 
бж~е'ственныя бесjь'ды, не вjь'рова своему` по'мыслу, но 
_е=ди'ною и= два'жды зва'нъ бы'въ w\т бг~а, востека'етъ ко 
ста'рцу и=лiю`, и= о_у=че'нiемъ тогw` w=бразу'ется, и= 
наставля'ется, ка'кw подоба'етъ w\твjьщава'ти бг~ови: и= 
_е=го'же свои'мъ зва'нiемъ досто'йна себе` бг~ъ суди`, сему` 
хо'щетъ w=бразова'нiемъ и= повелjь'нiемъ ста'рца науче'ну 
бы'ти, jа='кw w\т негw` си'рjьчь ко смире'нiю наста'витися 
и=му'щу. И= па'vла та'кожде собо'ю призыва'я и= 
предразглаго'льствуя хр\сто'съ, могi'й а='бiе w\тве'рсти 
_о='чи _е=гw`, и= соверше'нства пу'ть сказа'ти, ко а=на'нiи 
посыла'етъ, и= w\т негw` повелjьва'етъ научи'тися пути` 
и='стины, глаго'ля: воста'ни, вни'ди во гра'дъ, и= та'мw 
рече'тся ти`, что` ти` подоба'етъ твори'ти{Дjья'н. гл. f~, 
ст. s~.}: о_у=ча' ны си'ми путево'дству пред\ъуспjь'вшихъ 
послjь'довати: да не когда` w= па'vлjь до'брjь глаго'ланное, 
sлjь` разумjь'емое, примjь'ръ къ самонра'вiю бу'детъ 
пото'мственному ро'ду, кому'ждо хотя'щу подо'бнjь па'vлу w\т 
бг~а, а= не w\т _о=т_е'цъ на и='стину наставля'тися. А= 
jа='кw сiя^ та'кw су'ть, мо'щно _е='сть не w\т рече'нныхъ 
то'чiю научи'тися, но и= w\т тjь'хъ, jа=`же дjь'лы самjь'ми 
показа` (с. 1170) се'й а=по'столъ, въ ни'хже пи'шетъ, 
глаго'ля: Jа='кw взыдо'хъ во i=ерусали'мъ согляда'ти петра` 
и= i=а'кwва, и= предложи'хъ и=`мъ благовjьствова'нiе, _е='же 
проповjь'дую, да не ка'кw вотще` теку`, и=ли` теко'хъ, а='ще 
и= споспjьшествова'вшей _е=му` благода'ти ст~а'гw дх~а 
си'лою зна'менiй, jа=`же творя'ше{Гала'т. гл. а~, ст. и~_i, 
и= гл. в~, ст. в~.}. Кто` о_у='бw си'це го'рдъ, и= кичли'въ 
_е='сть, да по своему` мнjь'нiю и= разумjь'нiю хо'дитъ, 
_е=гда` сосу'дъ и=збра'нный, jа='кw тре'боваше са'мъ 
совjь'та w\т пре'днихъ _е=гw` а=по'стwлъ, и=сповjь'даетъ. 
Jа='вjь о_у='бw си'ми доказа'ся, jа='кw никому'же пу'ть 
соверше'нства гд\сь w\ткрыва'етъ, то'чiю дх~о'вными _о=тцы` 
на _о='ный наставля'_емымъ. Jа='коже и= проро'къ глаго'летъ: 
вопроси` _о=тца` твоего`, и= возвjьсти'тъ тебjь`, ста'рцы 
твоя^, и= реку'тъ тебjь`{_е~ Мwv"с. гл. л~в, ст. з~.}. Все'ю 
о_у=`бо си'лою и= вся'цjьмъ тща'нiемъ благо'е разсужде'нiя 
дарова'нiе въ себjь` до'лжни _е=смы` стяжа'ти, _е='же 
возмо'жетъ ны` w\т _о=боегw` преизли'шества невреди'мы 
сохрани'ти. И='бо, jа='коже глаго'лютъ _о=тцы`, кра'йнwсти 
_о=бою` страну` ра'внw вредя'тъ: и= и=збы'токъ поста`, и= 
насыще'нiе чре'ва, и= безмjь'рiе бдjь'нiя, и= сы'тость сна`, 
и= прw'чая и=збы'точ_ествiя. И='бо о_у=вjь'дjьхомъ нjь'кихъ 
чревобjь'сiемъ о_у='бw не побjьжде'нныхъ, безмjь'рнымъ же 
посто'мъ низве'рженныхъ, и= къ то'йже стра'сти чревобjь'сiя 
попо'лзшихся за приходя'щую w\т безмjь'рнагw поста` не'мощь. 
И= а='зъ бо по'мню и=ногда` таково` нjь'что себе` 
пострада'вша, и= на толи'цjь воздержа'вся, jа='коже ми` 
забы'ти жела'нiя пи'щи: и= два` и= три` дни^ пребыва'ющу ми` 
без\ъ снjь'ди, и= ниже` w\тню'дъ пи'щи жела'ющу, а='ще бы не 
бы'ша и=нi'и къ то'й мя` побуди'ли. И= па'ки w\т _о='чiю 
мо_е'ю, навjь'томъ дiа'волимъ, та'кw со'нъ w\тступи`, jа='кw 
на мно'жайшы но'щи без\ъ сна` пребыва'я, моли'хъ гд\са ма'лw 
сна` прiя'ти ми`, и= тяжча'е бjь'дствовахъ безмjь'рнагw 
ра'ди неяде'нiя и= бдjь'нiя, не'жели чревоwб\ъяде'нiя ра'ди 
и= и=сполне'нiя сна`. Таковы'ми и= толи'кими о_у=че'нiи 
на'съ ст~ы'й мwv"се'й возвесели`, jа='коже на'мъ 
воспо'льзовавшымся сла'вити гд\са, толи'ку прему'дрость 
подаю'щаго боя'щымся _е=гw`. _Е=му'же подоба'етъ че'сть, и= 
держа'ва во вjь'ки, а=ми'нь.

(с. 1171)



Преподо'бному нi'лу _о=те'чество бjь` кwнстантiнопо'ль, 
наста'вникъ же бж~е'ственный златоу'стъ. Лjь'то же, въ не'же 
процвjьте`, четы'реста четы'редесять второ'е. 
Бл~горо'дствомъ и= бога'тствомъ и=з\ъwби'ловаше мно'гимъ, и= 
предсjьда'тель поста'вленъ бы'сть _о=те'чества. Но та'же 
вся^ w=ста'вивъ, и= прише'дъ въ сiна'йскую го'ру, 
по'стническое и=збра` житiе`. Мно'гъ же сы'й въ му'дрости и= 
внjь'шней и= дх~о'внjьй, разли'чная писа'нiя w=ста'ви 
дх~о'вныя му'дрости, и= неизрече'нныя благода'ти 
и=спо'лн_енная. W\т ни'хже мы` по w='бразу пчелы`, собра'вше 
w= моли'твjь сло'во, на сто` пятдеся'тъ три` главы^ 
раздjьле'нное, и= надписа'нiе w= по'стническомъ по'двигjь 
и=му'щее: си'ми jа='кw нjь'кiими пче'льными со'тами чту'щихъ 
о_у=чрежда'емъ. Ме'да бо вои'стинну и= а=мвро'сiи, и= 
не'ктара сла'дость и=сточа'ютъ, и= много_оби'льныя по'льзы 
и=з\ъявля'ютъ пло'дъ. О_у=помина'етъ w= се'мъ и= 
прему'дрjьйшiй фw'тiй въ чте'нiи с~а, на страни'цjь с_кс~s, 
си'це глаго'ля: и= нi'ла мона'ха сло'во прочтено`, на сто` 
пятдеся'тъ три` главы^ раздjьля'ющееся. Въ си'хъ 
бж~е'ственный му'жъ и=з\ъявля'етъ мл~твы w='бразъ. Мнw'га же 
и= и='на су'ть достохва^льная _е=гw` въ дjьла'хъ 
соверше'нство, и= въ словесjь'хъ си'лу свидjь^тельствующая.
