<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 501)

_Е=vа'грiй, прему'дрый и= о_у=че'ный му'жъ, процвjьте` 
_о='колw тре'хъ сw'тъ _о=смидеся'тагw лjь'та, w\т вели'кагw 
васi'лiа произведе'нъ бы'въ въ досто'инство чтеца`, w\т 
бра'та _е=гw` григо'рiа нv'сскагw рукоположе'нъ во дiа'кона. 
Сщ~_е'ннымъ же словес_е'мъ нака'занъ бjь` w\т григо'рiа 
бг~осло'ва, при не'мже и= а=рхiдiа'кономъ бjь`, _е=гда` 
_о='нъ пра'вяше це'рковiю кwнстантiнопо'льскою, по 
свидjь'тельству нiки'фора ка'ллiста въ кни'гjь а~_i, гл. 
м~в. Напослjь'докъ же w\тре'кшися су'щихъ въ мi'рjь, въ 
мона'шеское вступи` житiе`. Бы'въ же то'нкихъ поня'тiй, и= 
во и=зраже'нiи мы'слей вельми` си'льный, мнw'гiя и= 
разли'чныя сочин_е'нiя w=ста'ви, и=з\ъ ко'ихъ настоя'щее къ 
безмо'лвствующымъ сло'во, и= главы^ _е=гw` w= разли'чiи 
страсте'й и= по'мыслwвъ предлага'_емыя, jа='кw вельми` 
потр_е'бныя и= пол_е'зныя, въ настоя'щей кни'гjь положи'ти 
суди'хомъ.

(с. 502)



_Е=vа'грiа мона'ха w='бразъ и='ночества,

поуча'ющiй, ка'кw подоба'етъ подви'жничествовати и= 
безмо'лвствовати. 

О_у= i=еремi'и рече'но _е='сть: и= ты` да не по'ймеши себjь` 
жены` на мjь'стjь се'мъ. Jа='кw сiя^ глаго'летъ гд\сь w= 
сынjь'хъ и= дще'рехъ, ражда'ющихся на мjь'стjь се'мъ: 
сме'ртiю болjь'зненною поги'бнутъ.{Глава` s~_i, ст. а~ и= 
слjь'д.} Сiе` показу'ютъ _о='ныя сло'ва, jа='кw по а=п\слу: 
w=жени'выйся человjь'къ пече'тся w= мiрски'хъ, ка'кw 
о_у=годи'ти женjь`, и= раздjьли'ся. И=, пося'гшая жена` 
пече'тся w= мiрски'хъ, ка'кw о_у=годи'ти му'жу.{а~ Кор. гл. 
з~, ст. л~г и= л~д.} W\тню'дуже jа='вjь, jа='кw не то'чiю w= 
бу'дущихъ по бра'чному житiю` сынjь'хъ и= дще'рехъ о_у= 
проро'ка рече'ся сiе`: сме'ртiю болjь'зненною 
и=з\ъо'мрутъ,{I=ерем. гл. s~_i, ст. д~.} но и= w= 
ражда'ющихся въ се'рдцjь и='хъ сынjь'хъ и= дще'рехъ, 
си'рjьчь, плотски'хъ по'мыслjьхъ, и= по'хотяхъ, jа='кw въ 
болjь'зненномъ, и= немощно'мъ, и= w=сла'бномъ мудрова'нiи 
мi'ра сегw` и=з\ъо'мрутъ и= сi'и, и= небе'снагw живота` не 
наслjь'дятъ. Не w=жени'выйся же, глаго'летъ, пече'тся w= 
гд\снихъ, ка'кw о_у=годи'ти гд\севи,{а~ Кор. гл. з~, ст. 
л~в.} и= присноцвjьту'щыя, и= безсм_е'ртныя плоды` вjь'чнагw 
живота` сотвори'тъ. Тако'въ _е='сть и='нокъ, и= тако'му 
подоба'етъ бы'ти и='ноку, о_у=даля'ющуся w\т жены`, не 
творя'щу сы'на, и=ли` дще'ри въ мjь'стjь предрече'нномъ, и= 
во'ину та'кожде хр\сто'ву бы'ти _е=му` невеществолюби'ву, и= 
безпопечи'тельну, без\ъ вся'кагw мяте'жнагw (с. 503) 
помышле'нiя и= дjья'нiя, jа='коже и= а=п\слъ глаго'летъ: 
никто'же во'инъ быва'я w=бязу'ется ку'плями жите'йскими, да 
воево'дjь о_у=го'денъ бу'детъ.{в~ Тiм. гл. в~, ст. д~.} Въ 
си'хъ наипа'че да пребыва'етъ и='нокъ, всjь` в_е'щи мi'ра 
сегw` w=ста'вивый, и= ко кра^снымъ, и= дw'брымъ, безмо'лвiя 
трофе'амъ, побjьдозна'менiямъ, теку'щiй. Ко'ль красе'нъ бо, 
и= до'бръ безмо'лвiя по'двигъ! ко'ль красе'нъ вои'стинну и= 
до'бръ! И='го бо сегw` _е='сть бла'го, и= бре'мя 
легко`.{Матf. гл. а~_i, ст. л~.} Ра'достно жи'тельство, 
сла'достно дjья'нiе. Хо'щеши ли о_у='бw, возлю'бленне, 
о_у=едине'нное житiе` воспрiя'ти, jа='коже _е='сть, и= ко 
трофе'амъ безмо'лвiя тещи`; W=ста'ви та'мw попеч_е'нiя 
мiрска^я, и= въ си'хъ су^щая нача^ла и= вла^сти, си'рjьчь 
бу'ди безвеще'ственъ, безстра'стенъ, без\ъ вся'кiя по'хоти, 
да чу'ждъ бы'въ вся'кагw sло_обстоя'нiя, возмо'жеши 
безмо'лвствовати до'брjь. А='ще бо кто` w\т си'хъ себя` не 
w\тврати'тъ, не возмо'жетъ и=спра'вити сiе` 
жи'тельствованiе. Бра'шенъ ма'лыхъ приде'рживайся, и= 
о_у=добонебрего'мыхъ, а= не мно'гихъ и= 
о_у=добопреле'стныхъ. А='ще же и= jа='кw страннолю'бiя ра'ди 
w= многоцjь'нныхъ по'мыслъ бу'детъ, w=ста'ви се'й по'мыслъ, 
w\тню'дъ не повини'ся _е=му`. Кова'рствуетъ бо си'мъ вра'гъ, 
кова'рствуетъ w\тлучи'ти w\т безмо'лвiя. И='маши гд\са 
i=и~са о_у=коря'юща нjь'какw пеку'щуюся w= таковы'хъ ду'шу, 
ма'рfу, и= глаго'люща, что` w= мно'зjь пече'шися и= 
мо'лвиши; _е=ди'но _е='сть на потре'бу,{Луки` гл. _i~, ст. 
м~а.} слу'шати повелjьва'етъ, бж~е'ственное сло'во, и= 
пото'мъ без\ъ о_у=тружде'нiя все` w=бря'щеши. Тjь'мже и= 
а='бiе прилага'етъ глаго'ля: мр~i'а во благу'ю ча'сть 
и=збра`, jа='же не w\ти'мется w\т нея`.{Луки` гл. _i~, ст. 
м~в.} И='маши же и= вдови'цы саре'птскiя примjь'ръ, чjь'мъ 
_о=на` проро'ка о_у=гости'ла. А='ще бы и= хлjь'бъ _е=ди'нъ 
и=мjь'лъ ты`, а='ще бы со'ль, а='ще бы во'ду, мо'жеши си'ми 
сотвори'ти страннолю'бiя мзду`. А='ще же и= си'хъ не 
и=мjь'лъ бы, но то'кмw произволе'нiемъ благи'мъ прiими` 
стра'ннаго, и= сло'во благо'е _е=му` препода'ждь, та'кожде 
мо'жеши страннолю'бiя мзду` прiwбрjьсти`. Бл~го бо, 
глаго'лется, сло'во па'че дая'нiя (а='ввы дwроfе'а, ли'стъ 
(с. 504) ч~s на w=боро'тjь). Такова^я w= ми'лостыни 
подоба'етъ ти` му'дрствовати. Ви'ждь о_у='бw, да не 
пожела'еши бога'тство и=мjь'ти для раздая'нiя о_у=бw'гимъ. 
_Е='сть бо и= сiя` пре'лесть лука'вагw, къ тщесла'вiю ча'стw 
приводя'щая, и= въ вину` многопы'тства вверга'ющая о_у='мъ. 
И='маши во _е=v\глiи w\т гд\са i=и~са свидjь'тельствуемую 
вдови'цу двумя` то'чiю ле'птами, превзоше'дшую бога'тыхъ 
произволе'нiе и= си'лу. Вси' бо, глаго'летъ, w\т и=збы'тка 
вверго'ша въ сокро'вищное храни'лище: сiя' же все` и=мjь'нiе 
свое`.{Луки` гл. к~а, ст. д~.} W= _о=де'ждахъ же реку`: не 
пожела'й и=зли'шнiя и=мjь'ти _о=д_е'жды, то'чiю потр_е'бныя 
для ну'жды тjьле'сной промышля'й. Возве'рзи на гд\са па'че 
печа'ль твою`, и= то'й w= тебjь` промы'слитъ.{_Псал. н~д, 
ст. к~г. а~ Петр. гл. _е~, ст. з~.} То'й, глаго'лется бо 
пече'тся w= ва'съ. А='ще бы потре'бно бы'ло jа='стiй, и=ли` 
_о=де'ждъ, не о_у=срами'ся w\т други'хъ ти` приноси^мая 
прiя'ти: сiе' бо _е='сть го'рдости ви'дъ. А='ще же и= са'мъ 
въ си'хъ и=збы'точествуеши, да'ждь лиша'ющемуся. Та'кw бг~ъ 
ча'дwмъ свои^мъ о_у=домостроя'тися хо'щетъ. Сегw` ра'ди и= 
а=по'столъ, къ корi'нfянwмъ пишя`, w= лиша'ющихся глаго'ла: 
ва'ше и=збы'точествiе во _о='нjьхъ лише'нiе, да и= _о='ныхъ 
и=збы'токъ бу'детъ въ ва'ше лише'нiе, jа='кw да бу'детъ 
ра'венство, jа='коже пи'сано, и='же мно'гое не преумно'жилъ 
_е='сть: и= и='же ма'лое не о_у=ма'лилъ.{в~ Кор. гл. и~, ст. 
д~_i и= _е~_i.} И=мjь'я о_у='бw подоба^ющая для настоя'щагw 
вре'мени, да не пече'шися w= бу'дущемъ вре'мени, jа='коже w= 
дни` _е=ди'номъ, w= седми'цjь и=ли` мjь'сяцjьхъ. Наступи'вшу 
бо слjь'дующагw дни` вре'мени, пода'стъ _о=но` подоба^ющая, 
и='щущу ти` наипа'че ца'рствiя небе'снагw, и= пра'вды бж~iя. 
И=щи'те, глаго'летъ бо гд\сь, ца'рствiя бж~iя, и= пра'вды 
_е=гw`, и= сiя^ вся^ приложа'тся ва'мъ.{Матf. гл. s~, ст. 
л~г.} Не стяжи` _о='трока, да не когда` вра'гъ, ра'ди 
_е=гw`, воздви'гнетъ собла'знъ нjь'кiй, и= возмути'тъ твою` 
мы'сль пещи'ся w= многоцjь'ннjьйшихъ jа='стiяхъ. Не бо` 
возмо'жеши о_у=же` w= себjь` то'кмw пещи'ся. А='ще бы 
прише'лъ по'мыслъ, jа='кw для тjьле'снагw поко'я, но лу'чшее 
помышля'й духо'вный поко'й. Лу'чше бо _е='сть вои'стинну, 
духо'вный поко'й (с. 505) тjьле'снагw. А='ще бы для потре'бы 
_о='трока пришло` сiе` на мы'сль, не повини'ся сему`. 
Нjь'сть бо сiе` на'ше дjь'ло, но други'хъ ст~ы'хъ во 
_о=бщежи'тiи _о=т_е'цъ. W= свое'й _е=ди'ной по'льзjь 
пеки'ся, и= w='бразъ безмо'лвiя стяжева'й. Не люби` жи'ти съ 
людьми` веществолюби'выми и= sлоwбдержи'мыми: и=ли` _е=ди'нъ 
живи`, и=ли` со бра'тiями невеществолюби'выми и= 
_е=диному'дренными. Съ людьми' бо веществолюби'выми и= 
sлоwбде'ржными живу'щiй вся'кw прiwбщи'тся и= са'мъ 
sлоwбстоя'нiя и='хъ, и= порабо'таетъ человjь'ч_ескимъ 
повелjь'нiямъ, и= бесjь'дамъ су'_етнымъ, и= и=ны^мъ всjь^мъ 
люты^мъ: гнjь'ву, печа'ли, неи'стwвымъ дjьлw'мъ, стра^шнымъ 
собла'знwмъ, попече'нiями{Здjь'сь попеч_е'нiя и= дру^жбы 
разумjь'ются чрезмjь^рныя и= су'_етныя, и=ли` ка'къ здjь'сь 
стои'тъ, совраща'ющыя человjь'ка съ пути` добродjь'тели: 
и=звjь'стно бо, что` заповjь'да а=по'столъ, а~ Тiм. гл. _е~, 
ст. д~ и= и~.} w= роди'телехъ, и= дру'жбами со сро'дники да 
не совраще'нъ бу'деши. Но и= си'ми са'мыми ча'стыхъ 
собесjь'дованiй w\трица'йся, да не когда` w\ти'мутъ 
келе'йное безмо'лвiе, и= во свои` попеч_е'нiя приведу'тъ. 
W=ста'ви, глаго'летъ гд\сь, ме'ртвыхъ погребсти` своя^ 
мертвецы`: ты' же гряди` по мнjь`.{Матf. гл. и~, ст. к~г.} 
А='ще же и= ке'ллiа, въ не'йже сjьди'ши, о_у=добоwдержи'ма 
молво'ю бу'детъ, бjьжи`, и= _е=я` не щади`, да не 
w=слабjь'еши къ не'й по любви`. Вся^ твори`, вся^ чини`, да 
ка'кw возмо'жеши безмо'лвствовати, и= безпопечи'теленъ 
бы'ти, и= тщи'ся пребыва'ти въ во'ли бж~iей, и= во бра'ни съ 
неви'димыми. А='ще не мо'жеши о_у=до'бь безмо'лвствовати во 
странjь` твое'й, w=брати` произволе'нiе твое` ко 
стра'нствiю, и= къ сему` побужда'й твою` мы'сль. Бу'ди 
jа='коже нjь'кiй купе'цъ и=зря'дный, вся^ для безмо'лвiя 
и=скуша'ющiй, и= безмw'лвная и= потр_е'бная вся'чески 
содержа'щiй. _О=ба'че глаго'лю ти`, стра'нствiе люби`: 
свобожда'етъ бо тя` w\т и=скуше'нiй су'щихъ во свое'й 
странjь`, и= по'льзою то'кмw безмо'лвiя наслажда'тися 
твори'тъ. Пребыва'нiй во гра'дjь о_у=бjьга'й, и= пусты^нныя 
терпи`. Се' бо, глаго'летъ ст~ы'й давi'дъ, о_у=дали'хся 
бjь'гая, и= водвори'хся въ пусты'ни.{_Псал. н~д, ст. и~.} 
А='ще возмо'жно, w\тню'дъ во гра'дъ да не вхо'диши: ничегw' 
бо нjь'тъ благопотре'бнагw, ничегw` (с. 506) потре'бнагw, 
ничегw` поле'знагw, да житiе` твое` та'мw ви'димо бу'детъ. 
Ви'дjьхъ, глаго'летъ па'ки то'йже ст~ы'й, беззако'нiе и= 
пререка'нiе во гра'дjь.{_Псал. н~д, ст. _i~.} Безмо'лвныхъ 
о_у='бw и= о_у=едине'нныхъ и=щи` мjь'стъ. Не о_у=страши'ся 
гла'са си'хъ, а='ще бы и= бjьсw'вская мечта^нiя та'мw 
о_у=ви'дjьлъ ты`, не бо'йся, ниже` да о_у=бjьжи'ши w\т 
по'прища своея` по'льзы. Безбоя'зненнw претерпи`, и= 
о_у='зриши вели^чiя бж~iя, заступле'нiе, про'мыслъ, и= 
вся'кое и=но'е и=звjьще'нiе w= спасе'нiи. Ча'яхъ бо, 
глаго'летъ блаже'нный _о='ный му'жъ, спаса'ющаго мя` w\т 
малоду'шiя и= w\т бу'ри.{_Псал. н~д, ст. f~.} Да не 
побjьди'тъ паря'щая по'хоть произволе'нiе твое`: паре'нiе бо 
по'хоти премjьня'етъ о_у='мъ неsло'бивъ.{Прем. гл. д~, ст. 
в~_i.} Мнw'гiя сегw` ра'ди быва'ютъ и=скуш_е'нiя. Бо'йся 
согрjьше'нiя, и= въ ке'ллiи твое'й тве'рдъ бу'ди. А='ще 
друзе'й и='маши, бjь'гай ча'стыхъ съ ни'ми собесjь'дованiй: 
рjь'дцjь бо и=`мъ собесjь'дуя, бл~гопотре'бенъ бу'деши. 
А='ще же о_у=разумjь'еши w\т ни'хъ быва'ющiй тебjь` вре'дъ, 
w\тню'дъ да не прибли'жишися и=`мъ: друзе'й бо и=мjь'ти 
тебjь` подоба'етъ поле'зныхъ, и= посо'бствующихъ твоему` 
житiю`. Бjь'гай собесjь'дованiй съ людьми` лука'выми и= 
сварли'выми, и= ни со _е=ди'нымъ и=з\ъ си'хъ да живе'ши, но 
и= sлы'хъ и='хъ предложе'нiй w\трица'йся: ниже' бо бг~у 
присвоя'ются, ниже` въ не'мъ пребыва'ютъ. Му'жiе ми'рнiи да 
бу'дутъ дру'зи твои`, бра'тiя духо'внiи, _о=тцы` ст~i'и. 
Си'хъ бо та'кw и= гд\сь нарица'етъ, глаго'ля: мт~и моя`, и= 
бра'тiя, и= _о=тцы` сi'и су'ть, творя'щiи во'лю _о=ц~а` 
моегw`, и='же на небесjь'хъ.{Марк. гл. г~, ст. л~_е.} Со 
развлека'ющимися w\т попече'нiй не водворя'йся, ниже` въ 
пи'ръ и=ди` съ ни'ми, да не когда' тя къ свои^мъ пре'лестямъ 
привлеку'тъ, и= w\т худо'жества безмо'лвiя w\тведу'тъ: 
_е='сть бо стра'сть сiя` въ ни'хъ. Не о_у=клони` о_у='хо 
твое` во словеса` и='хъ, и= помышле'нiй се'рдца и='хъ не 
прiими`: су'ть бо пои'стиннjь вре'дни. Къ вjь^рнымъ земли` 
да бу'детъ ти` прилjьжа'нiе, и= жела'нiе се'рдца твоегw` къ 
ре'вности сjь'тованiя и='хъ. _О='чи мои`, глаго'летъ бо 
давi'дъ: на вjь^рныя земли`, посажда'ти я=` со мно'ю.{_Псал. 
р~, ст. s~.} А='ще же кто` (с. 507) w\т жи'тельствующихъ по 
любви` бж~iей прише'дши къ тебjь`, jа='сти зва'ти тя` 
бу'детъ, и= хо'щеши и=ти`, и=ди`: но а='бiе въ ке'ллiю твою` 
возвраща'йся. А='ще возмо'жно, кромjь` сегw` вре'мени не 
спи` николи'же, да всегда` съ тобо'ю пребу'детъ безмо'лвiя 
благода'ть, и= келе'йнагw дjь'ланiя безпрепя'тственное 
и=мjь'ти бу'деши и=справле'нiе. Не бу'ди жела'тель до'брыхъ 
бра'шенъ и= пре'лестей ро'скоши: пита'ющаяся бо простра'ннw, 
жива` о_у=мерла`,{а~ Тiм. гл. _е~, ст. s~.} jа='коже и= 
а=по'столъ глаго'летъ: не насы'ти чре'ва твоегw` бра'шны 
чужды'ми, да не жела'нiе ти` бу'детъ къ си^мъ, и= ко 
внjь^шнимъ трапе'замъ возбу'дятъ въ тебjь` хотjь'нiе. 
Рече'но бо _е='сть: не прельща'йтеся насыще'нiемъ 
чре'ва.{Сiра'х. гл. л~а, ст. f~_i.} А='ще же и= ча'стw и=з\ъ 
ке'ллiи твоея` о_у=ви'диши себя` зово'ма, w\трица'йся: 
вре'дно бо _е='сть внjь` ке'ллiи твое'й ча'стое пребыва'нiе. 
W\те'млетъ бл~года'ть, помрача'етъ мы'сль, и=зсуша'етъ 
жела'нiе. Ви'ждь скуде'льный сосу'дъ вiна`, о_у=коснjь'вшiй 
въ _е=ди'номъ мjь'стjь, и= неколеби'мь стоя'щъ, ка'кw 
прiуготовля'етъ вiно` свjь'тлое, крjь'пкое и= бл~гово'нное: 
а='ще же сjь'мw и= _о=ва'мw w=бно'сится, му'тное, гну'сное, 
всея` вку'пjь худобы` дро'ждныя непрiя'тность показу'ющее. 
Въ сему` о_у=`бо прибли'жившися, тщи'ся сохрани'ти по'льзу. 
Пресjька'й мно'гихъ без\ъwбра^зiя, да не о_у='мъ тво'й 
по'мыслы w=бстои'мь бу'детъ, и= возмути'тъ безмо'лвiя 
w='бразъ. W= рукодjь'лiи пеки'ся, и= сiе` и=мjь'й, а='ще 
возмо'жно, и= дне'мъ и= но'щiю, _е='же не w=тягчи'ти кого`, 
па'че же и= подава'ти, jа='коже о_у=вjьщава'етъ и= 
а=по'столъ па'vелъ,{в~ Кор. гл. f~, ст. _i~.} да си'мъ ду'хъ 
о_у=ны'нiя побjьди'ши, и= другi^я всjь` по'хwти вра'ж_ескiя 
о_у=мертви'ши: прилjьжи'тъ бо пра'здности ду'хъ о_у=ны'нiя. 
Въ по'хотjьхъ _е='сть, jа='коже глаго'летъ соломw'нъ, вся'къ 
пра'здный: w\т дая'нiя и= прiя'тiя не и=збjьжи'ши 
грjьха`.{При'т. гл. г~_i. ст. д~.} А='ще о_у='бw продае'ши, 
а='ще купу'еши, ма'лый нjь'кiй пра'ведный о_у=бы'токъ себjь` 
прiими`, да не тща'тельными w='бразы корыстолю'бiя къ 
цjьнjь` доведе'нъ бу'дучи, во вр_е'дныя вины^ душ_е'вныя 
впаде'ши, въ люрпрjь^нiя, клятвопреступл_е'нiя и= 
и=змjьн_е'нiя слове'съ твои'хъ, и= (с. 508) таковы'ми 
честно'е досто'инство своея` во'ли w=безче'стиши и= 
посрами'ши. Та'кw и= ты` помышля'я, w\т дая'нiя твоегw` и= 
прiя'тiя твоегw` храни'ся. А='ще же лу'чшее и=збере'ши, и= 
сiе` ти` возмо'жно _е='сть, да на друга'го нjь'коего 
вjь'рнаго му'жа возве'рзеши твое` попече'нiе, да та'кw 
благоду'шенъ бы'въ, благi^я и= ра'дwстныя и=мjь'ти бу'деши 
о_у=пова^нiя. Си'мъ тя` та'кw о_у=вjьщава'ти вjь'сть 
потре'бнw безмо'лвiя w='бразъ. Дне'сь и= прилага'емыхъ 
пото'мъ во _о='номъ дjь'лъ предложу` ти` разумjь'нiе: ты' же 
ми` внемли`, и= твори`, jа=`же заповjь'даю ти`. Сjьдя` въ 
ке'ллiи твое'й, собери` тво'й о_у='мъ, помяни` де'нь 
сме'рти, ви'ждь тогда` тjьлесе` о_у=мерщвле'нiе, помышля'й 
w= бjь'дствiи, прiими` тру'дъ, позна'й суету` мi'ра сегw`, 
и= кро'тость, и= тща'нiе да возмо'жеши при'снw пребыва'ти въ 
то'мже произволе'нiи безмо'лвiя, и= да не и=знемо'жеши. 
Помяни' же и= ны'нjьшнее во а='дjь состоя'нiе: помышля'й, 
ка'кw су'ть та'мw ду'шы; въ како'мъ го'рестнjьйшемъ 
молча'нiи; и=ли` въ како'мъ лютjь'йшемъ стена'нiи; въ 
коли'комъ стра'хjь и= туже'нiи; и= въ како'мъ ча'янiи 
непреста'нныя болjь'зни, душе'вныхъ и= неконча'емыхъ сле'зъ; 
Но и= де'нь воскресе'нiя и= предста'нiя къ бг~у помяни`: 
помышля'й стра'шное _о='ное и= гро'зное суди'ще: воспомина'й 
w\тлож_е'нная согрjьша'ющымъ, сту'дъ пред\ъ бг~омъ и= 
хр\сто'мъ _е=гw`: а='гг~лами, а=рха'гг~лами, властьми` и= 
всjь'ми человjь'ки, и= му^ки вся^, _о='гнь вjь'чный, че'рвь 
неумира'ющiй, та'ртаръ, тьму`, све'рхъ всегw` сегw` 
скре'жетъ зубw'въ, стра'хи, и= про'чыя му^ки. Воспомина'й и= 
пра'в_еднымъ w\тлож_е'нная блага^я, дерзнове'нiе къ бг~у 
_о=ц~у`, и= хр\сту` _е=гw`, а='гг~лwмъ, а=рха'гг~лwмъ, 
власт_е'мъ, и= всему` наро'ду, ца'рствiе, и= дарова^нiя 
сегw`, ра'дость, и= наслажде'нiе: _о=боя^ сiя^ приводи` 
себjь` на па'мять: помышля'я и= w= судjь` грjь'шникwвъ 
сjь'туй, пла'чи, воспрiими` плаче'вную мы'сль, боя'ся, да не 
и= ты` са'мъ въ си'хъ бу'деши: помышля'я же w=б\ъ 
w\тложе'нныхъ пра'в_еднымъ бл~ги'хъ ра'дуйся, весели'ся, и= 
торжеству'й, и= си'ми потщи'ся наслади'тися, _о='ныхъ же 
w\тчужда'тися. Блюди`, да не когда` забу'деши сiя^, а='ще въ 
ке'ллiи твое'й безмо'лвствуеши, а='ще гдjь'либо внjь`, w\т 
па'мятованiя си'хъ не w\твраща'й мы'сли, jа='кw да поне` 
си'ми нечи'стыхъ и= вре'дныхъ (с. 509) и=збjьжи'ши 
по'мыслwвъ. По'стъ ти` да бу'детъ, _е=ли'ка си'ла пред\ъ 
гд\семъ: _о='нъ беззакw'нiя твоя^ и= согрjьш_е'нiя 
w=чища'етъ, честву'етъ ду'шу, w=свяща'етъ ра'зумъ, бjь'сы 
прогоня'етъ, съ бг~омъ бы'ти о_у=строева'етъ. _Е=ди'ною же 
въ де'нь jа='ждь, втори'цею не пожела'й, да не мно'гw 
и=ждиви'теленъ бу'деши, и= возмути'ши твое` мудрова'нiе. 
W\тсю'ду w=би'ловати возмо'жеши въ дjь'лjьхъ благотворе'нiя, 
и= стра^сти тjь'ла своегw` о_у=мертви'ти. А='ще же 
прилуча'тся ти` дру'зи, и= потре'бно и= втори'цею и= 
трети'цею jа='сти, не печа'лься, не сjь'туй: ра'дуйся же 
па'че, послушли'въ потре'бjь бы'вши, и= втори'цею и= 
трети'цею jа='ждь, благодари` бг~а, jа='кw зако'нъ любви` 
и=спо'лнилъ, и= jа='кw самаго` бг~а и=мjь'ти бу'деши твоея` 
по'льзы строи'теля. Прилуча'ется же, jа='кw и= не'мощь 
тjьле'сная потре'буетъ два'жды и= три'жды и= мно'гажды 
jа='сти, си'це да не бу'детъ w=печа'ленъ тво'й по'мыслъ: не 
подоба'етъ бо тjьл_е'сныя труды` житiя` въ не'мощехъ 
о_у=де'рживати, но о_у=ступа'ти кому'либо, да въ тjь'хже 
жи'тельствованiя трудjь'хъ о_у=праждня'ется. W= о_у=дале'нiи 
же w\т бра'шенъ не возбрани'ло чегw'либо не jа='сти бж~iе 
сло'во, но рече`: се` да'хъ ва'мъ вся^, jа='кw s_е'лiя 
травна^я jа=ди'те, ничто'же разсужда'юще:{Быт. гл. f~, ст. 
г~.} и=, не входя^щая во о_у=ста` скверня'тъ 
человjь'ка.{Матf. гл. _е~_i, ст. а~_i.} О_у=даля'тися о_у=`бо 
w\т бра'шенъ, сiе` твоегw` произволе'нiя _е='сть, и= тру'дъ 
душе'вный. Бдjь'нiе, и= долулега'нiе, и= и=ны^я вся^ 
sлострада^нiя любе'знw сноси`, взира'я на хотя'щую 
w\ткры'тися ти` сла'ву со всjь'ми ст~ы'ми: недостw'йны бо 
стра^сти, глаго'летъ, ны'нjьшнягw вре'мене къ хотя'щей 
сла'вjь jа=ви'тися въ на'съ.{Ри'м. гл. и~, ст. и~_i.} А='ще 
печа'лишися, моли'ся, jа='коже пи'сано _е='сть: моли'ся же 
со стра'хомъ и= тре'петомъ, болjь'зненнw, тре'звеннw и= 
бо'дреннw. Та'кw моли'тися подоба'етъ наипа'че на 
sлонра'вныхъ врагw'въ. _Е=гда' бо сi'и о_у=ви'дятъ на'съ на 
мл~твjь стоя'щихъ, тогда` и= _о=ни` тща'тельнjь нахо'дятъ на 
на'съ, влага'юще _о='ная во о_у='мъ на'шъ, jа=`же не 
подоба'етъ во вре'мя моли'твы воспомина'ти, и=ли` мы'слити, 
да не въ плjь'нъ о_у='мъ на'шъ w\твлеку'тъ, и= пра'зднымъ и= 
су'етнымъ и= безполе'знымъ (с. 510) творя'тъ моле'нiе и= 
мольбу`. Су'етна бо пои'стиннjь и= безполе'зна _е='сть 
моли'тва, проше'нiе и= мольба`, _е=гда` не jа='коже 
предрече'но, со стра'хомъ и= тре'петомъ, тре'звеннw и= 
бо'дреннw соверша'ется. А='ще къ человjь'ку царю` приходя` 
нjь'кто, со стра'хомъ и= тре'петомъ и= тре'звенностiю 
проше'нiе соверша'етъ: не мно'гw ли па'че къ бг~у вл\дцjь 
всjь'хъ и= хр\сту`, къ цр~ю` ца'рствующихъ и= гд\су 
госпо'дствующихъ подо'бнw предста'ти подоба'етъ, и= та'кожде 
мольбу` и= проше'нiе твори'ти; мно'гагw же и= тре'буется. 
Jа='кw тому` и= все` о_у='мное а='гг~лwвъ мно'жество и= 
ли'къ со стра'хомъ служа'щи, и= тре'петомъ славосло'вящи, 
непреста'нную возсыла'етъ пjь'снь, со безнача'льнымъ _е=гw` 
_о=ц~е'мъ, и= всест~ы'мъ и= соприсносу'щнымъ дх~омъ, ны'нjь 
и= при'снw, и= во вjь'ки вjькw'въ, а=ми'нь. 

(с. 511)

ТОГW'ЖДЕ _Е=VА'ГРIА МОНА'ХА

Главы^ w= разли'чiи страсте'й и= по'мыслwвъ.

а~. И=з\ъ противля'ющихся врагw'въ дjь'ятельному 
худо'жеству, пе'рвые на бра'ни стоя'тъ тjь`, и=`мже 
ввjь'рены по'хwти чревобjь'сiя, и= сребролю'бiе въ на'съ 
влага'ющiи, и= ко сла'вjь человjь'ческой на'съ 
возбужда'ющiи: про'чiи же всjь`, созади` си'хъ и=дя`, 
о_у=язвля'емыхъ w\т ни'хъ прiе'млютъ. Не мо'жно бо впа'сти 
въ ру'ки ду'ха любодjья'нiя не па'дшу w\т чревобjь'сiя: и= 
не мо'жно возмути'тися jа='ростiю, не борю'щуся ра'ди 
бра'шенъ, и=ли` бога'тства, и=ли` сла'вы: и= не мо'жно ду'ха 
печа'ли и=збjьжа'ти, не претерпjь'вшему лише'нiя си'хъ 
всjь'хъ: ниже` и=збjьжи'тъ кто` го'рдости, пе'рвагw 
порожде'нiя дiа'воля, не и=стреби'вши ко'рень всjь'хъ sw'лъ 
сребролю'бiе. jа='кw о_у=бо'жество му'жа смиря'етъ, по 
сло'ву соломw'на.{Притч. глава` _i~, ст. д~.} И= вкра'тцjь 
рещи`, не мо'жно человjь'ку подпа'сти врагу`, не 
о_у=язви'вшися пе'рвjье w\т _о='ныхъ нача'льныхъ. Тjь'мже и= 
три` сiя^ по'мыслы дiа'волъ нjь'когда сп~си'телю приведе`: 
а~, прося` ка'менiе хлjь'бы бы'ти: пото'мъ в~, и= мi'ръ 
w=бjьщева'я, а='ще па'дъ покло'нится: и= г~, глаго'ля, 
jа='кw а='ще послу'шаетъ, то просла'вится, ничесw'же w\т 
толи'кагw грjьха` не пострада'вши. И='хже гд\сь на'шъ 
превы'шшiй jа=вле'йся, вспя'ть дiа'волу и=ти` повелjьва'ше, 
о_у=ча` на'съ си'мъ, jа='кw не мо'жно побjьди'ти дiа'вола, 
не презрjь'вшымъ три` сiя^ по'мыслы. 

(с. 512)

в~. Всjь` бjьсо'вскiе по'мыслы влага'ютъ въ ду'шу 
помышл_е'нiя чу'вственныхъ веще'й, въ ни'хже w=бразу'яся 
о_у='мъ, ви'ды веще'й _о='ныхъ въ себjь` но'ситъ, и= w\т 
са'магw о_у='бw дjь'ла познае'тъ прибли'жившагося врага`, 
jа='коже, а='ще w\ттщети'вшагw мя` и=ли` w=безче'стившагw въ 
помышле'нiи мое'мъ лице` бу'детъ, то` w=блича'ется 
противора'тующiй памятоsло'бiя по'мыслъ. А='ще па'ки 
бога'тства воспомина'нiе бу'детъ, и=ли` сла'вы, то` w\т 
дjь'ла jа='вjь познае'тся w=скорбля'ющiй на'съ: и= во 
и='нныхъ по'мыслjьхъ та'кожде w\т ве'щи w=бря'щеши 
предстоя'щаго и= под\ъуща'ющаго. Не всjь^мъ же 
воспомина'нiямъ таковы'хъ дjь'лъ w\т де'монwвъ глаго'лю 
случа'тися: поне'же _е=сте'ственнw и= са'мъ о_у='мъ дви'жимь 
w\т человjь'ка, воwбража'етъ бы^вшая: но кi'и воспомина^нiя, 
jа='рость и= по'хоть чрез\ъесте'ственную вку'пjь нано'сятъ; 
Смуще'нiя бо ра'ди си'лъ си'хъ, о_у='мъ помышле'нiемъ 
любодjь'йствуетъ и= бо'рется, не могi'й предзрjь'ти 
законоположи'вшаго _е=му` бг~а. Поне'же свjь'тлость _о='ная, 
во вре'мя моли'твы во о_у=мjь` jа=вля'ется, _е=гда` не 
быва'етъ помышле'нiй w= ве'щехъ. 

г~. Не w\три'нетъ стра'стныхъ воспомина'нiй человjь'къ, 
а='ще не сотвори'тъ прилjьжа'нiя, по'хоть поще'нiями, 
бдjь'нiями и= долулега'нiями побjьди'ти, jа='рость 
долготерпjь'нiемъ, неsло'бiемъ и= непамятоsло'бiемъ 
о_у=кроти'ти. W\т си'хъ бо дву'хъ страсте'й _е=два` не всjь` 
ражда'ются по'мыслы, вверга'ющiи о_у='мъ во всегуби'тельство 
и= поги'бель. Не возмо'жно же стра^сти сi'и побjьди'ти, не 
презрjь'вшымъ всеконе'чнw бра'шенъ, и= бога'тствъ, и= 
сла'вы, _е=ще' же и= своегw` тjь'ла, хотя'щихъ ра'ди 
мно'гажды и=знуря'ти _о='ное. Вельми` о_у=`бо ну'жно 
подража'ти бjь'дствующымъ въ мо'ри, и= творя'щымъ 
и=зверже'нiе сосу'дwвъ w\т наси'лiя вjь'трwвъ и= востаю'щихъ 
во'лнъ. Но здjь` внима'ти подоба'етъ тща'тельнw, да не 
твори'мъ и=зверже'нiя сосу'дwвъ для тогw`, что'бы 
показа'тися лю'демъ: поне'же воспрiе'млемъ мзду` свою`, и= 
друго'е лютjь'йшее пе'рвагw пости'гнетъ на'съ 
кораблекруше'нiе, противодхну'вшу sло'му ду'ху тщесла'вiя. 
Тjь'мже и= гд\сь на'шъ ко'рмчаго, си'рjьчь о_у='мъ, поуча'я, 
глаго'летъ: внемли'те ми'лостыни ва'шея не твори'ти пред\ъ 
человjь'ки, да ви'дими (с. 513) бу'дете и='ми: а='ще ли же 
ни`, мзды` не и='мате w\т _о=ц~а` на'шегw, и='же _е='сть на 
нб~сjь'хъ.{Матf. гл. s~, ст. а~.} И= па'ки: _е=гда` 
мо'литеся, глаго'летъ, не бу'дите jа='коже лицемjь'ри, 
jа='кw лю'бятъ въ со'нмищахъ, и= въ сто'гнахъ моли'тися, 
jа='кw да jа=вя'тся человjь'кwмъ: а=ми'нь глаго'лю ва'мъ, 
jа='кw воспрiе'млютъ мзду` свою`.{Матf. гл. s~, ст. s~.} 
_Е=гда' же постите'ся, не бу'дите, jа='коже лицемjь'ри, 
сjь'тующе: помрача'ютъ бо ли'ца своя^, jа='кw да jа=вя'тся 
человjь'кwмъ постя'щеся. А=ми'нь глаго'лю ва'мъ, jа='кw 
воспрiе'млютъ мзду` свою`.{Матf. гл. s~, ст. s~_i.} Но 
внима'ти подоба'етъ здjь` врачу` ду'шъ, ка'кw _о='нъ 
ми'лостынею jа='рость врачу'етъ, мл~твою же о_у='мъ 
w=чища'етъ, и= та'кожде посто'мъ по'хоть о_у=мерщвля'етъ: 
w\т ни'хже быва'етъ но'вый а=да'мъ, w=бновля'емый по 
w='бразу созда'вшагw _е=го`: въ не'мже нjь'сть, безстра'стiя 
ра'ди, му'жескiй по'лъ и= же'нскiй: ниже` _е=ди'ныя ра'ди 
вjь'ры _е='ллинъ и= i=уде'й, w=брjь'занiе и= неwбрjь'занiе, 
ва'рваръ и= скv'fъ, ра'бъ и= свобо'дь, но вся'ч_еская во 
всjь'хъ хр\сто'съ.{Колос. гл. г~, ст. _i~ и= а~_i.}

W= сновидjь'нiяхъ. 

д~. И=спыта'ти подоба'етъ, ка'кw въ со'нныхъ мечта'нiяхъ 
бjь'си w='бразы и= ви'ды во о_у=мjь` на'шемъ творя'тъ: сему' 
бо подоба'етъ прилуча'тися о_у=му`, и=ли` _о=чи'ма ви'дящу, 
и=ли` слу'хомъ слы'шащу, и=ли` чу'вствомъ каковы'млибо 
w=щуща'ющу, и=ли` w\т па'мяти, jа='же w=бразова^нiя твори'тъ 
во о_у=мjь`, возбужда'я, _е='же ра'ди тjь'ла и=мя'ше. Бjь'си 
о_у='бw, мни'тся мнjь`, па'мять возбужда'юще, w=бразу'ютъ 
о_у='мъ: _о='рганы бо w\т сна` w=бдержа'тся недjь'ятельны. 
Ка'кw о_у='бw па'ки па'мять возбужда'ютъ, вопроси'ти 
подоба'етъ: не'гли страстьми`; И= сiе` jа='вно w\т тогw`, 
jа='кw чи'стые и= безстра'стные не претерпjьва'ютъ 
сицева'гw: _е='сть же нjь'кое движе'нiе па'мяти и= просто'е 
w\т на'съ быва'ющее, и=ли` w\т ст~ы'хъ си'лъ, по нему'же со 
ст~ы'ми бесjь'дуемъ, и= вечеря'емъ. _О=ба'че внима'ти 
подоба'етъ, jа='кw кi'и воwбраж_е'нiя душа` съ тjь'ломъ 
и='мать, сi'и кромjь` тjь'ла (с. 514) па'мять повторя'етъ. 
И= сiе` jа='вно w= тогw`, что` ча'стw во снjь` и=мjь'емъ мы` 
сiе`, поко'ющуся тjь'лу: jа='коже бо мо'жно по'мнити во'ду 
и= со жа'ждою и= безъ жа'жды, та'кw мо'жно по'мнити зла'то 
съ лихоима'нiемъ, и= без\ъ лихоима'нiя, и= во и=ны'хъ 
та'кожде ве'щехъ. А= jа='кw многоразли^чныя быва'ютъ 
мечта^нiя, сiе` _е='сть зна'менiе sлокова'рствiя 
бjьсо'вскагw. Вку'пjь же и= сiе` вjь'дjьти подоба'етъ, 
jа='кw бjь'си и= внjь^шнiя в_е'щи о_у=потребля'ютъ къ 
мечта'нiю, jа='коже шу'мъ во'лнъ для пла'вающихъ. 

_е~. Вельми` посо'бствуетъ намjь'ренiю врагw'въ jа='рость 
на'ша, чрез\ъесте'ственнw дви'жима, и= ко вся'кому и='хъ 
sлокова'рствiю препотре'бна быва'етъ. Тjь'мже дне'мъ и= 
но'щiю возмуща'ти ю=` ни _е=ди'нъ и=з\ъ ни'хъ дерза'етъ. Но 
_е=гда` о_у=ви'дятъ ю=` свя'занную кро'тостiю, тогда` под\ъ 
пра'ведными предло'гами а='бiе ю=` w\трjьша'ютъ, да 
_о=стрjь'йшею бы'въ ко sвjь^рскимъ и='хъ по'мысламъ 
потре'бна бу'детъ. Тjь'мже ни по пра'в_еднымъ, ни по 
непра'в_еднымъ дjьлw'мъ не подоба'етъ _о='ную раздража'ти, 
ниже` sлы'й ме'чь дава'ти под\ъуща'ющымъ: _е='же ча'стw 
мно'гихъ творя'щихъ вjь'мъ, и= па'че, не'жели подоба'етъ, за 
ма^лыя вины^ воспаля'ющихся. Чесw' бо ра'ди, рцы' ми, 
вступа'еши а='бiе во бра'нь, а='ще бра'шно, бога'тство и= 
сла'ву презрjь'лъ: что` и= пита'еши пса`, ничто'же и=му'щимъ 
показу'яся; А='ще же се'й ла'етъ и= на люде'й нахо'дитъ, 
jа='вjь, jа='кw и='мать что'либо, и= сiе` стрещи` хо'щетъ. 
Но а='зъ таково'му дале'че w\т чи'стыя мл~твы о_у=пова'ю 
бы'ти, вjь'дый па'губную jа='рость таковы'я моли'твы. 
Све'рхъ же си'хъ о_у=дивля'юся, jа='кw и= ст~ы'хъ таковы'й 
забы`, дв~да вопiю'ща: преста'ни w\т гнjь'ва, и= w=ста'ви 
jа='рость.{_Псал. л~s, ст. и~.} _Е=кклесiа'ста же 
заповjь'дующа: w\тста'ви jа='рость w\т се'рдца твоегw`, и= 
w\три'ни лука'вство w\т пло'ти твоея`.{Глава` а~_i, ст. г~.} 
А=п\сла же повелjьва'юща, воздjьва'ти на вся'кое вре'мя, и= 
на вся'комъ мjь'стjь преподw'бныя ру'ки без\ъ гнjь'ва. и= 
размышле'нiй.{а~ Тiм. гл. в~, ст. и~.} Не сему' ли 
науча'емся и= та'инственнjь w\т дре'внягw _о=бы'чая люде'й, 
выгоня'ти и=з\ъ домw'въ псw'въ во вре'мя моли'твы; _е='же 
показу'етъ, jа='кw не (с. 515) подоба'етъ бы'ти въ 
моля'щихся jа='рости, и= jа='рость sмi_е'въ вiно` и='хъ 
тjь'мже вiна` назwре'и о_у=даля'лися.{Второз. гл. л~в, ст. 
л~г.} А= w= се'мъ, jа='кw не подоба'етъ пещи'ся w= 
_о=де'ждjь, и=ли` бра'шнахъ, мню`, и=зли'шно писа'ти, 
самому' бо сп~си'телю во _е=v\глiи запреща'ющу: не 
пецы'теся, глаго'летъ, душе'ю ва'шею, что` jа='сте, и=ли` 
что` пiе'те, и=ли` во что` w=блече'теся.{Матf. гл. s~, ст. 
к~_е.} Jа=зы'чникwвъ бо _е='сть дjь'ло сiе` и= 
невjь'рующихъ, w\тверга'ющихъ про'мыслъ вл\дчень, и= творца` 
w\трица'ющихся: хр\стiа'нъ же всеконе'чнw сiе` чу'ждо, 
о_у=вjь'ровавшихъ, jа='кw нjь'когда и= двjь` пти^цы 
цjьни^мыя а=сса'рiемъ под\ъ смотре'нiемъ ст~ы'хъ а='гг~лъ 
су'ть. _О=ба'че и= се'й _о=бы'чай и='мутъ бjь'си, _е='же по 
нечи'стыхъ по'мыслjьхъ влага'ти и= по'мыслы попече'нiя, да 
о_у=клони'тся i=и~съ, мнw'гимъ су'щымъ помышле'нiямъ на 
мjь'стjь о_у=ма`, и= безпло'дно бу'детъ сло'во, подавля'емо 
w\т по'мыслwвъ попече'нiя. W\тло'жше о_у=`бо сi'и, 
возве'ргнемъ печа'ль на'шу на гд\са, дово'льствуяся су'щимъ, 
и= о_у=бо'гую жи'знь и= _о=де'жду и=мjь'я, роди'телей 
тщесла'вiя по вся'къ де'нь да совлека'емся. А='ще же кто` 
мни'тъ, jа='кw безwбра'зенъ _о='нъ по о_у=бо'гой _о=де'ждjь, 
да взира'етъ на ст~а'го па'vла, въ зимjь` и= наготjь` 
w=жида'ющаго вjьнца` пра'вды. Но поне'же а=п\слъ мi'ръ се'й 
позо'рищемъ и= по'прищемъ и=менова`, да вjь'мы, а='ще 
_е='сть возмо'жно, w=бле'кшемуся въ по'мыслы попече'нiя 
тещи` къ по'чести вы'шнягw зва'нiя бж~iя, и=ли` бра'тися съ 
нача'лы, со властьми` и= съ мiродержи'тели тьмы` вjь'ка 
сегw`. а='зъ о_у='бw вjь'мъ w\т са'мыя чу'вственныя 
науча'емь по'вjьсти. Jа='коже бо теку'щiй къ по'прищу 
возбране'нъ бу'детъ и= о_у=держа'нъ w\т хiтw'на: си'це 
о_у='мъ w\т по'мыслwвъ попече'нiя, а='ще и='стинно сло'во 
глаго'лющее, jа='кw о_у='мъ во свое'мъ пребыва'етъ 
сокро'вищи. И=дjь'же бо, глаго'летъ, сокро'вище твое` 
_е='сть, ту` бу'детъ и= се'рдце твое`.{Матf. гл. s~, ст. 
к~а.}

s~. И=з\ъ по'мыслwвъ и=ны'е w\тсjька'ютъ, и=ны'е же са'ми 
w\тсjька'ются: w\тсjька'ютъ лука'вые по'мыслы благi'е, 
w\тсjька'ются же w\т благи'хъ лука'вые. Дх~ъ о_у='бw ст~ы'й 
перворожде'нному вне'млетъ по'мыслу, и= по нему` w=сужда'етъ 
ны`, и=ли` прiе'млетъ. А= _е='же глаго'лю, (с. 516) сiе` 
_е='сть: и=мjь'ю нjь'кiй по'мыслъ страннолю'бiя, и= и=мjь'ю 
о_у='бw w= гд\сjь, но се'й, наше'дшу и=скуша'ющему по'мыслу, 
w\тсjька'ется под\ъуща'ющему страннолю'бствовати сла'вы 
ра'ди. И= па'ки, и=мjь'ю страннолю'бiя по'мыслъ, дабы` 
jа=ви'тися лю'демъ: но се'й, наше'дшу лу'чшему по'мыслу, 
w\тсjька'ется, о_у=правля'ющему ко гд\су па'че добродjь'тель 
на'шу, и= не для показа'нiя сiя^ твори'ти на'съ 
понужда'ющему. 

з~. По'мыслwвъ а='гг~льскихъ, и= человjь'ческихъ, и= су'щихъ 
w\т де'монwвъ, сiе` разли'чiе со мно'гимъ наблюде'нiемъ 
бы'ти позна'хомъ, jа='кw, вопе'рвыхъ а='гг~льстiи 
_е=ст_ества` веще'й и=спыту'ютъ и= духw'вныя и='хъ мы^сли 
и=зыску'ютъ: сi'есть, чесw` ра'ди бы'сть зла'то, и= почто` 
пеща'нымъ въ части'цахъ земли` посjь'яся, и= со мно'гимъ 
о_у=си'лiемъ и= трудо'мъ w=брjьта'ется; ка'кw же 
w=брjь'тенное водо'ю мо'ется, и= _о=гню` предае'тся, и= 
си'це въ ру'ки худо'жникwвъ влага'ется, творя'щихъ 
свjь'щникъ ски'нiи, и= fv"мiа'мникъ, и= кади^льницы, и= 
ча'шы, въ ни'хже не ктому` ны'нjь пiе'тъ, по благода'ти 
сп~си'теля на'шегw, вавv"лw'нскiй ца'рь, но клео'па 
прино'ситъ се'рдце горя'щее w\т си'хъ та'инствъ. Бjьсо'вскiй 
же по'мыслъ си'хъ не вjь'сть и= не разумjь'етъ, но _е=ди'ное 
стяжа'нiе чу'вственнагw зла'та безсту'днw предлага'етъ, и= 
о_у=тjь'ху w\т сегw` и= сла'ву бу'дущую предсказу'етъ. 
Человjь'ческiй же по'мыслъ ни стяжа'нiя не и='щетъ, ниже` 
и=спыту'етъ, чегw` _е='сть зна'менiемъ зла'то: но то'кмw 
просты'й ви'дъ зла'та въ мы'сли без\ъ стра'сти и= 
лихоима'нiя воwбража'етъ. Сiе' же са'мое сло'во и= въ 
разсужде'нiе други'хъ веще'й и=зрече'но бу'детъ, по пра'вилу 
сему` та'инственнjь глаго'лемое. 

и~. _Е='сть де'мwнъ, глаго'лемый льсте'цъ, и= воу'трiи 
наипа'че бра'тiямъ jа=вля'ется, и='же w=бво'дитъ о_у='мъ w\т 
гра'да во гра'дъ, и= w\т ве'си въ ве'сь, и= w\т до'му въ 
до'мъ, о_у='мъ, творя'щiй просты^я бесjь'дwванiя, и= со 
и=звjь'стными нjь'кiими бесjь'дующiй должа'йше, и= свое` 
о_у=строе'нiе w\т срjьта'ющихся растлjьва'ющiй, и= 
о_у=даля'ющiйся пома'лу w\т вjь'дjьнiя бг~а и= 
добродjь'тели, и= _о=бjь'тъ забыва'я. Подоба'етъ о_у='бw 
w\тше'льнику блюсти` сiе`, w\тку'ду гряде'тъ, и= гдjь` 
престае'тъ. Не всу'е бо и= не про'стw ве'лiй _о='ный кру'гъ 
дjь'лаетъ, (с. 517) но жела'я о_у=строе'нiе w\тше'льника 
растли'ти, сiя^ твори'тъ, да на распали'вшiйся w\т си'хъ 
о_у='мъ, и= w= мно'гихъ бесjь'дъ о_у=пи'вшiйся, а='бiе 
нападе'тъ ду'хъ любодjья'нiя, и=ли` гнjь'ва, и=ли` печа'ли, 
и=`же наипа'че поврежда'ютъ свjь'тлость о_у=строе'нiя 
_е=гw`. Но мы`, а='ще и='мамы намjь'ренiе о_у=разумjь'ти 
jа='снw кова'рство _е=гw`, не ско'рw да возглаго'луимъ съ 
ни'мъ, ниже` и=з\ъяви'мъ быва^ющая, ка'кw съ мы'слiю 
собесjь'дwванiя твори'тъ _о='нъ, и= каковы'мъ w='бразомъ по 
ма'лу приво'дитъ о_у='мъ къ сме'рти, поне'же о_у=бjьжи'тъ 
w\т на'съ: не те'рпитъ бо _о='нъ ви'димымъ бы'ти, _е=гда` 
сiя^ твори'тъ. И= та'кw ничто'же позна'емъ w\т тjь'хъ, 
jа=`же позна'ти тща'хомся. Но и= _е=ще` _е=ди'нъ де'нь, 
и=ли` и= другi'й попу'стимъ _е=му` твори'ти начина'нiе, да 
позна'вше соверше'ннw _е=гw` кова'рство, и= сло'вомъ по'слjь 
сегw` w=блича'я, _е=го` прого'нимъ. Но поне'же во вре'мя 
и=скуше'нiя прилуча'ется, jа='кw о_у='мъ w\т возмуще'нiя, не 
познае'тъ соверше'ннw быва'_емая, то` w\тше'дшу де'мwну сiе` 
да быва'етъ. Сjь'дъ воспомяни` са'мъ въ себjь` случи^вшаяся 
съ тобо'ю, w\тку'ду нача'лъ _е=си`, и= гдjь` ходи'лъ, и= въ 
ко'емъ мjь'стjь w=б\ъя'тъ бы'лъ ду'хомъ любодjья'нiя, и=ли` 
печа'ли, и=ли` гнjь'ва, и= ка'кw па'ки прилучи'ся бы'вшее. 
Сiя^ о_у=разумjь'й, и= преда'ждь па'мяти, да возмо'жеши 
w=бличи'ти _е=го` приходя'ща, и= скрыва'мое w\т негw` 
мjь'сто позна'й, и= бо'лjье не и='маши повинова'тися _е=му`. 
А='ще же хо'щеши и= въ неи'стовство привести` _е=го`, 
w=бличи` _е=го` а='бiе jа='вльшася, и= пе'рвое мjь'сто, на 
не'же взоше'лъ _е=си`, сло'вомъ рцы`, и= втори'цею, и= 
трети'цею: вельми' бо w=горча'ется, не снося` сра'ма. 
Благовре'менное же разглаго'льствiе твое` съ ни'мъ да 
бу'детъ доказа'нiемъ, jа='кw w\ти'де по'мыслъ w\т тебе`: 
невозмо'жно бо пребыва'ти jа='внw w=блича'емому. По 
побjьжде'нiи же сегw` де'мwна послjь'дуетъ тягча'йшiй со'нъ, 
и= о_у=мерщвле'нiе рjьсни'цъ со мно'гою хла'дностiю, и= 
зjьва^нiя безкон_е'чныя, и= тягота` пле'чь: jа=`же вся^ по 
прилjь'жной моли'твjь разрjьша'етъ дх~ъ ст~ы'й. 

f~. Не'нависть къ де'мwнамъ sjьлw` споспjьшеству'етъ ко 
спасе'нiю на'мъ, и= къ творе'нiю добродjь'тели потре'бна. И= 
сiю` пита'ти въ себjь`, jа='коже нjь'кое порожде'нiе 
благо'е, не си'льны _е=смы`, сластолюби'вымъ (с. 518) 
духw'мъ развлека'ющымъ ю=`, и= ко дру'жеству, и= согла'сiю 
ду'шу па'ки возбужда'ющымъ. Но сiе` дру'жество, па'че же 
неудобоисцjьли'мую га'ггрену, вра'чь ду'шъ w=ставле'нiемъ 
и=сцjьля'етъ. Попуща'етъ бо нjь'что стра'шное пострада'ти 
w\т ни'хъ и= дне'мъ и= но'щiю. И= па'ки душа` къ 
первоwбра'зной не'нависти возвраща'ется, поуча'ема ко гд\су 
глаго'лати по сло'ву давi'дову сiе`: соверше'нною 
не'навистiю возненави'дjьхъ я=`: во враги` бы'ша ми`.{_Псал. 
рл~и, ст. к~в.} То'й бо соверше'нною не'навистiю ненави'дитъ 
врагw'въ, и='же ни дjь'ломъ, ни мы'слiю не грjьши'тъ: _е='же 
_е='сть зна'менiе наивелича'йшагw и= пе'рвагw безстра'стiя. 

_i~. W= ду'хjь же творя'щемъ ду'шу нечу'вственною, что` 
подоба'етъ и= глаго'лати; А='зъ бо бою'ся писа'ти w= не'мъ. 
Ка'кw душа` и=з\ъ своегw` о_у=строе'нiя w\тступа'етъ во 
вре'мя прише'ствiя _е=гw`, и= совлача'ется стра'ха гд\сня и= 
благоче'стiя: и= грjь'хъ не въ грjь'хъ вмjьня'етъ, и= 
беззако'нiе не почита'етъ за беззако'нiе: му'ку же и= су'дъ 
вjь'чный, jа='кw просто'е сло'во по'мнитъ, и= посмjьва'ется 
вои'стинну трясе'нiю _о=гнено'сному: и= бг~а о_у=`бо 
и=сповjь'дуетъ, повелjь'нiя же _е=гw` не вjь'сть. Бiе'ши въ 
пе'рси, дви'жущейся _е='й ко грjьху`, и= _о=на` не 
чу'вствуетъ. W\т писа'нiй разглаго'льствуеши, и= вся` 
w=слjьпи'ся, и= не слы'шитъ. Поноше'нiе _е='й w\т люде'й 
наво'диши, и= не вмjьня'етъ: сра'мъ людскi'й, и= _о=на` не 
разумjь'етъ, наподо'бiе свинiи`, _о='чи смjьжи'вшiя и= 
w=гражде'нiе разорва'вшiя. Се'й же ду'хъ наво'дятъ 
о_у=коснjьва'ющыя по'мыслы тщесла'вiя: w\т негw' же, а='ще 
не бы'ша прекрати'лися днi'е _о='ны, не бы` спасла'ся вся'ка 
пло'ть.{Матf. гл. к~д, ст. к~в.} И= рjь'дкw бо 
прилага'ющихся бра'тiямъ, вина` jа='вна быва'етъ. 
sлоключе'нiями бо други'хъ, болjь'зньми о_у=гнjьта'ющихся, 
и= въ темни'цахъ бjь'дствующихъ, и=ли` внеза'пной 
подпада'ющихъ сме'рти, прогоня'ется _о='нъ, душjь` по ма'лу 
о_у=миля'ющейся, и= въ сострада'нiе приходя'щей, 
разруша'ющуся w\т ду'ха составля'емому w=жесточе'нiю: въ 
ни'хже мы` недоумjьва'емъ по ма'лости и= рjь'дкости 
немоществу'ющихъ о_у= на'съ. Сего` наипа'че ду'ха прогоня'я 
гд\сь во (с. 519) _е=v\глiи, повелjь'лъ немоществу'ющихъ 
назира'ти, и= су'щихъ въ темни'цjь посjьща'ти. Бо'ленъ бо 
бjь'хъ, глаго'летъ, и= прiидо'сте ко мнjь`.{Матf. к~_е, ст. 
л~s.} _О=ба'че сiе` вjь'дjьти подоба'етъ: а='ще кто` и=з\ъ 
w\тше'льникwвъ повину'вшися сему` ду'ху, не прiя'лъ по'мыслы 
блу^дныя, и=ли` до'мъ w\т о_у=ны'нiя не w=ста'вилъ, се'й 
терпjь'нiе и= цjьлому'дрiе воспрiя'лъ, свы'ше низпо'сланное: 
и= блаже'нъ _е='сть сицева'гw ра'ди безстра'стiя. _Е=ли'цы 
же и=з\ъ w=бjьщава'ющихся бг~оче'стiе храни'ти, съ мiрски'ми 
водворя'тися произволя'ютъ, да стрегу'тся сегw` ду'ха. А='зъ 
бо w= не'мъ бо'лjье глаго'лати и=ли` писа'ти, и= люде'й 
срамля'юся. 

W= ду'хjь печа'ли.

а~_i. Всjь` ду'хи сластолю'бiя поуча'ютъ ду'шу, _е=ди'нъ же 
ду'хъ печа'ли сегw` твори'ти не мо'жетъ, но входя'щыя 
по'мыслы растлjьва'етъ, w\тсjька'я вся'кую душе'вную 
сла'сть, и= и=зсуша'я печа'лiю: му'жа бо печа'льна 
засыха'ютъ кw'сти,{Прит. гл. з~_i, ст. к~в.} и= ма'лw 
ра'туя, и=ску'снымъ w\тше'льника твори'тъ. О_у=вjьщава'етъ 
бо, jа='кw ничто'же w\т мi'ра сегw` прiе'млется, и= вся'ка 
сла'сть w\тстои'тъ: мно'жае же пребыва'я, ражда'етъ 
по'мыслы, w\тводи'ти ду'шу совjь'тующыя, и=ли` дале'че 
бjьжа'ти w\т мjь'ста понужда'ющыя. _Е='же размышля'ше 
нjь'когда, и= пострада` святы'й i='wвъ, w\т сегw` стужа'емь. 
А='ще бы возмо'гъ, глаго'летъ, са'мъ себя` о_у=би'ти, и=ли` 
помоли'вшися друго'му, и= сотвори'лъ бы ми` сiе`. Сегw` 
ду'ха зна'менiе _е='сть _е=хi'дны sвjь'рь, _е=я'же 
_е=стество` подае'мо человjьколю'бнw, jа='ды други'хъ 
sвjьре'й растлjьва'етъ: невозде'ржнw же прiе'млемо, и= 
са'мое растлjьва'етъ живо'тное. Сему` ду'ху предаде` па'vелъ 
въ корi'нfjь беззако'нновавшаго. Тjь'мже и= пи'шетъ па'ки 
тща'тельнw, о_у=тверди'те, глаго'ля корi'нfянwмъ, къ нему` 
любо'вь: да не ка'кw мно'гою ско'рбiю поже'ртъ бу'детъ 
таковы'й.{в~ Кор. гл. в~, ст. з~.} Но вjь'сть се'й ду'хъ 
w=скорбля'ющiй люде'й, производи'ти благо'е покая'нiе. 
Тjь'мже и= ст~ы'й кр\сти'тель, w\т сегw` ду'ха 
о_у=язвля'емыхъ и= прибjьга'ющихъ къ бг~у, по (с. 520) 
рожд_е'нiя _е=хi'днwва нарица'етъ, глаго'ля: кто` сказа` 
ва'мъ бjьжа'ти w\т бу'дущагw гнjь'ва; сотвори'те о_у='бw 
пло'дъ досто'инъ покая'нiя, и= не начина'йте глаго'лати въ 
себjь`, _о=тца` и='мамы а=враа'ма.{Матf. гл. г~, ст. з~ и= 
слjь'д.} _О=ба'че вся'къ по w='бразу а=враа'ма, и=зше'дши 
w\т земли` сея` и= w\т ро'ду, си'льнjьйшiй сегw` _е='сть 
ду'ха. 

в~_i. А='ще кто` jа='рость побjьди'лъ, се'й бjь'сы 
побjьди'лъ. А='ще же кто` _е='ю w=блада'нъ, то'тъ 
о_у=едине'ннагw житiя` чу'ждъ _е='сть, и= стра'ненъ w\т 
путе'й сп~си'теля на'шегw. Са'мъ бо гд\сь глаго'летъ: 
Научи'тъ крw'ткiя пут_е'мъ свои^мъ.{_Псал. к~д, ст. f~.} 
Тjь'мже и= неудобое'млемь быва'етъ w\тше'льствующихъ 
о_у='мъ, на доли'ну кро'тости о_у=бjьга'яй, ниеди'ныя бо 
добродjь'тели не страша'тся бjь'си, jа='коже кро'тости. Сiю` 
вели'кiй _о='ный мwv"се'й стяжа`, кро'ткимъ па'че всjь'хъ 
люде'й нарече'нный. И= святы'й давi'дъ досто'йною _е=е` 
па'мяти бж~iя и=з\ъяви` бы'ти, глаго'ля: помяни` гд\си, 
давi'да, и= всю` кро'тость _е=гw`.{_Псал. рл~а, ст. а~.} Но 
и= са'мъ сп~си'тель на'шъ подража'телями на'мъ бы'ти 
кро'тости _о='нагw заповjь'да, глаго'ля: научи'теся w\т 
мене`, jа='кw кро'токъ _е='смь и= смире'нъ се'рдцемъ, и= 
w=бря'щете поко'й душа'мъ ва'шымъ.{Матf. гл. а~_i, ст. 
к~f.} А='ще же кто` jа='стiй и= питi'й о_у=даля'ется, 
jа='рость же лука'выми по'мыслы и=з\ъwщря'етъ: се'й 
о_у=подо'бися всепроходя'щему кораблю`, и= и=му'щу ко'рмчимъ 
де'мwна. Тjь'мже внима'ти на'мъ подоба'етъ, _е=ли'кw 
возмо'жно, своему` кораблю`, и= науча'тися, jа='кw во'лцы 
то'чiю _о='ный растлjьва'ютъ, а= не _о='вцы пояда'ютъ, 
вся'кую пока'зовати кро'тость ко всjь^мъ лю'демъ. 

W= тщесла'вiи.

г~_i. _Е=ди'нъ по'мыслъ тщесла'вiя _е='сть многовеще'ственъ, 
и= ма'лw не всю` w=б\ъе'млющiй вселе'нную, и= всjь^мъ 
де'мwнамъ w\тверза'ющiй дв_е'ри, jа='коже нjь'кiй лука'вый 
преда'тель гра'да нjь'коегw. Тjь'мже и= вельми` смиря'етъ 
о_у='мъ w\тше'льника, мно'гихъ слове'съ и= дjь'лъ и=сполня'я 
_е=го`, и= моли^твы _е=гw` погубля'я, и='миже всjь` (с. 521) 
ра^ны души` своея` цjьли'ти тщи'тся. Се'й по'мыслъ 
возраща'ютъ всjь` побjьжде'нные по'мыслы, кото'рые па'ки 
и=`мъ прiе'млютъ всjь` прихо'дъ къ души`, творя'ще та'кw 
послjь'дняя гw'рша пе'рвыхъ. W\т сегw` по'мысла ражда'ется 
и= по'мыслъ го'рдости, печа'ть подо'бiя и= вjьне'цъ красоты` 
съ небе'съ на зе'млю сотря'сшiй. Но w\тврати'ся w\т сегw`, 
и= не о_у=косни`, да не преда'си други^мъ жи'знь твою`, и= 
житiе` твое` неми'лwстивнымъ. Сего' же ду'ха прогоня'етъ 
о_у=се'рдная моли'тва, и= _е='же не твори'ти во'лею, и= не 
глаго'лати ничто'же w\т споспjьшеству'ющихъ къ прокля'тому 
тщесла'вiю. 

д~_i. _Е=гда` о_у='мъ w\тше'льствующихъ ма'лое безстра'стiе 
полу'читъ: тогда` тщесла'вiя коня` стяжа'вши, а='бiе 
но'сится по градw'мъ, похвалу` неудержи'му w\т сла'вы 
и=мjь'я: _е=го'же, по смотре'нiю, ду'хъ любодjья'нiя 
срjь'тивши, и= въ нjь'кiй хлjь'въ _е=го` заключи'вши, 
наказу'етъ _е=го`, не ктому` пре'жде соверше'ннагw здра'вiя 
w=ставля'ти _о='дръ, и= не подража'ти безчи^ннымъ бwльны'мъ, 
и=`же w=ста'нки _е=ще` не'мощи въ себjь` w=бнося`, въ пути^ 
себя`, и= въ ба^ни безвре'меннw вдаю'тъ, и= болjь'зн_емъ w\т 
w=браще'нiя подпа'даютъ. Тjь'мже сjьдя`, вне'млемъ са'ми 
себjь` па'че, jа='кw о_у=спjьва'юще въ добродjь'тели, 
неудобоподви'жны ко sло'бjь быва'емъ. Подвиза'яся разу'мнjь, 
мно'жество разли'чныхъ видjь'нiй прiе'млемъ: возвыша'еми же 
па'ки, jа=снjь'е зри'мъ свjь'тъ сп~си'теля на'шегw. 

_е~_i. Всjь` sлодjья^нiя де'мwнскiя w=пи'сывати не могу`, и= 
sлокова^рствiя и='хъ и=счисля'ти срамля'юся, боя'ся 
простjь'йшихъ и=з\ъ чита'телей. _О=ба'че кова'рство ду'ха 
любодjья'нiя внемли`. _Е=гда` кто` безстра'стiе жела'тельныя 
ча'сти стя'жетъ, и= сра'мные по'мыслы нjь'какw хла'дны 
бу'дутъ: тогда` _о='ный приво'дитъ муже'й и= же'нъ 
и=гра'ющихъ между` собо'ю, и= сра'мныхъ дjь'лъ, и= ви'дwвъ 
зри'телемъ w\тше'льника содjь'ловаетъ. Но сiе` и=скуше'нiе 
нjь'сть о_у=косни'тельно. О_у=се'рдная бо моли'тва, и= 
воздержа'нiе, и= житiе` тjьснjь'йшее со бо'дрствованiемъ и= 
о_у=праждне'нiемъ въ духо'вныхъ видjь'нiяхъ, jа='коже 
_о='блако безво'дное, прогоня'етъ _о='ное. И=ногда' же 
лука'вый _о='ный ду'хъ и= пло'ти каса'ется, къ 
безслове'сному распале'нiю возбужда'я ю=`, и= и='нныя 
тьмwчи'сленныя хи'трwсти стро'я, jа=`же не (с. 522) 
подоба'етъ w=бнаро'довати и= преда'ти писа'нiю. 
Вспомоществу'етъ такwвы'мъ по'мысламъ и= распале'нная 
jа='рость, воздви'гнутая проти'ву де'мwна, ко'ея jа='рости 
наипа'че страши'тся _о='нъ, смуща'емыя ра'ди по'мыслwвъ, и= 
растлjьва'ющiя _е=гw` помышл_е'нiя. И= сiе` _е='сть, 
гнjь'вайтеся, и= не согрjьша'йте: _е='же пода'стъ душjь` 
потре'бное врачевство` во и=скуше'нiяхъ. Подо'бенъ: _е='сть 
и= ду'хъ гнjь'ва сему` ду'ху. Твори'тъ и= _о='ный нjь'кiихъ 
w\трожде'нныхъ, и=ли` w\т друзе'й, и=ли` w\т срw'дникъ, 
jа='кw о_у=коря'ются _о=ни` w\т недосто'йныхъ: и= ду'хъ 
w\тше'льника возбужда'етъ провjьща'ти нjь'что лука'вое, 
и=ли` содjь'яти ра'ди показа'нiя своегw` ра'зума, и='мже 
внима'ти подоба'етъ, и= ско'рw w\тторга'ти о_у='мъ w\т 
таковы'хъ воwбраже'нiй, да не о_у=коснjь'вши въ ни'хъ, 
бу'детъ во вре'мя моли'твы головня` дымя'щаяся. Въ сi'и же 
и=скуш_е'нiя впа'даютъ наипа'че jа='ростнiи лю'ди, и= 
о_у=до'бнw ко движе'нiямъ воспаля'ющiися: таковi'и дале'че 
су'ть w\т чи'стыя моли'твы, и= w\т вjь'дjьнiя сп~си'теля 
на'шегw i=и~са хр\ста`. 

s~_i. Помышл_е'нiя вjь'ка сегw`, гд\сь, jа='кw _о='вцы, 
благо'му па'стырю человjь'ку предаде`. И= пи'сано _е='сть: 
вся'кому человjь'ку помышле'нiе даде` въ се'рдцjь _е=гw`, 
сопря'гши съ _о='нымъ жела'нiе, и= jа='рость въ по'мощь: 
{Быт. гл. s~, ст. _е~.} да jа='ростiю прогоня'етъ 
помышл_е'нiя вw'лчiя: жела'нiемъ же лю'битъ _о='вцы, и= w\т 
дожде'й и= вjь'трwвъ многокра'тнjь бiе'мь. Даде` кромjь` 
сегw` и= зако'нъ, ка'кw пасти` _о='вцы: и= мjь'сто бы'лiя, 
и= во'ду о_у=покое'нiя, и= _псалти'рь, и= гу'сли, и= же'злъ, 
и= па'лицу: да w\т сегw` ста'да и= пита'ется и= 
w=блека'ется, и= пи'щу благовре'меннw собира'етъ. Кто' бо, 
глаго'летъ, пасе'тъ ста'до, и= w\т млека` ста'да не jа='стъ; 
{а~ Корi'н. гл. f~, ст. з~.} Подоба'етъ о_у=`бо w\тше'льнику 
храни'ти дне'мъ и= но'щiю сiе` ста'до, да не нjь'кое 
порожде'нiе бу'детъ sвjьреуловле'но, и=ли` въ разбо'йники 
впаде'тъ: а='ще же о_у=`бо нjь'что таково'е прилучи'тся въ 
лjьсу`, а='бiе и=зхища'ти w\т о_у='стъ льва` и= медвjь'дя. 
Быва'етъ же помышле'нiе w= бра'тjь sвjьреуловля'емо, а='ще 
съ не'навистiю пасе'тся въ на'съ, и= помышле'нiе w= (с. 523) 
женjь`, а='ще со сра'мною по'хотiю пребыва'етъ въ на'съ: и= 
w= зла'тjь и= сребрjь`, а='ще съ лихоима'нiемъ водворя'ется, 
и= помышл_е'нiя w= ст~ы'хъ дарова'нiяхъ, а='ще со 
тщесла'вiемъ во о_у=мjь` пасу'тся: и= во и='нныхъ 
помышле'нiяхъ то'жде прилучи'тся, крадо'мыхъ w\т страсте'й. 
Не то'чiю же дне'мъ подоба'етъ сiя блюсти`: но и= но'щiю 
бо'дрствующему храни'ти. Прилуча'ется бо и= во мечта'нiяхъ 
нечи'стыхъ и= лука'выхъ погуби'ти свое`. И= сiе` _е='сть, 
_е='же глаго'летъ ст~ы'й i=а'кwвъ: не принесо'хъ къ тебjь` 
_о=вча` sвjьроя'дно: а='зъ воздая'хъ татьбины` д_е'нныя, и= 
татьбины` нwщны'я, и= бы'хъ во дни` жего'мь зно'емъ, и= 
сту'денiю въ нощи`: и= w\тхожда'ше со'нъ w\т _о='чiю мо_е'ю. 
{Быт. гл. л~а, ст. л~s и= м~.} А='ще же нjь'кое w\т труда` 
о_у=ны'нiе прилучи'тся, вма'лjь восте'кше на ка'мень 
вjь'дjьнiя, на пjьвни'цjь да бесjь'дуемъ, бiя` 
добродjь'телями во стру'ны ра'зума. Пасе'мъ же _о='вцы па'ки 
и= под\ъ сiна'йскою горо'ю, да бг~ъ _о=т_е'цъ на'шихъ и= 
на'съ и=з\ъ купины` воззове'тъ, и= словеса` зна'менiй и= 
чуде'съ на'мъ да'руетъ. 

з~_i. _Е=стество` слове'сное, w\т sло'бы о_у=мерщвле'нное, 
воскреша'етъ хр\сто'съ, о_у=мозрjь'нiемъ _о='нагw всjь'хъ 
вjькw'въ. _О=ц~ъ же сегw` ду'шу о_у=ме'ршую воскреша'етъ 
сме'ртiю хр\сто'вою и= jа=вле'нiемъ свои'мъ. И= сiе` 
_е='сть, _е='же глаго'летъ па'vелъ: а='ще о_у=мро'хомъ со 
хр\сто'мъ, вjь'руемъ, jа='кw и= жи'ви бу'демъ съ ни'мъ. 
{Ри'мл. гл. s~, ст. и~.}

и~_i. _Е=гда` о_у='мъ, совле'кшися ве'тхагw человjь'ка, во 
благода'тнаго w=блече'тся, тогда` и= свое` о_у=строе'нiе 
о_у='зритъ во вре'мя моли'твы, подо'бно сапфи'ру, и=ли` 
небе'сному ша'ру, _е='же и= мjь'стомъ бж~iимъ писа'нiе 
и=мену'етъ, w\т старjь'йшинъ ви'дjьнное на горjь` 
сiна'йстjьй. 

f~_i. W\т нечи'стыхъ духw'въ, _о='ви человjь'ка jа='кw 
человjь'ка, и=скуша'ютъ: _о='ви же человjь'ка, jа='кw 
живо'тное безслове'сное смуща'ютъ. И= пе'рвiи приложи'вшеся, 
влага'ютъ въ на'съ по'мыслы тщесла'вiя, и=ли` го'рдости, 
и=ли` за'висти, и=ли` w=бвине'нiя, jа=`же ни _е=ди'нагw не 
каса'ются w\т безслове'сныхъ. Вторi'и же приближа'яся, 
jа='рость и= по'хоть чрез\ъесте'ственнw возбужда'ютъ. Сi'и 
бо стра^сти (с. 524) _о='бщыя су'ть на'мъ и= 
безслов_е'снымъ, под\ъ слове'снымъ кро'ющыяся _е=стество'мъ. 
Тjь'мже глаго'летъ дх~ъ ст~ы'й w= по'мыслjьхъ, съ людьми` 
прилуча'ющихся: а='зъ рjь'хъ: бо'зи _е=сте` и= сы'нове 
вы'шнягw вси`: вы' же jа='кw человjь'цы о_у=мира'ете, и= 
jа='кw _е=ди'нъ w\т князе'й па'даете.{_Псал. п~а, ст. з~ и= 
и~.} W= дви'жущихся же безслове'снw что` глаго'летъ: Не 
бу'дите jа='кw ко'нь и= ме'скъ, и=`мже нjь'сть ра'зума: 
брозда'ми и= о_у=здо'ю ч_е'люсти и='хъ востя'гнеши на 
приближа'ющихся къ тебjь`.{_Псал. л~а, ст. f~.} А='ще же 
душа` согрjьша'етъ, то` о_у='мретъ. Пред\ъявле'но _е='сть 
сiе`, jа='кw человjь'цы о_у=мира'ютъ, и= w\т человjь'кwвъ 
погреба'ются: безслове'снiи же о_у=мерщвля'еми и=ли` 
па'дающе, w\т го'рлицъ, и=ли` вра'нwвъ пояда'ются: и='хже 
птенцы` и=нi'и призыва'ютъ гд\са, и=нi'и же w=скверня'ются 
въ кро'ви. И=мjь'яй о_у='шы слы'шати, да слы'шитъ. 

к~. _Е=гда` кто` w\т врагw'въ приложи'вшися къ тебjь`, 
о_у=язви'тъ тя`, и= хо'щетъ ме'чь сво'й w=брати'ти, по 
писа'нiю, на се'рдце свое`,{_Псал. л~s, ст. _е~_i.} сотвори` 
та'кw, jа='коже глаго'лемъ. Раздjьли` са'мъ въ себjь` 
всjь'янный w\т негw` по'мыслъ, jа=ковы'й ни прилучи'тся, и= 
и=з\ъ коли'кихъ веще'й ни состои'тъ, и= коли'кw наипа'че ни 
w=скорбля'етъ о_у='мъ. А= _е='же глаго'лю, сiе` _е='сть: на 
прикла'дъ, а='ще бы бы'лъ влага'емь въ тебе` w\т негw` 
по'мыслъ сребролю'бiя: раздjьли` се'й по'мыслъ на мы'сль 
прiе'мшую _о='ный, и= на помышле'нiе w= зла'тjь, а= сiе` на 
сребролю'бную стра'сть. И= та'кw вопроси`, что` и=з\ъ си'хъ 
_е='сть грjь'хъ; О_у='мъ ли; И= ка'кw _е='сть w='бразъ 
бж~iй; И=ли` помышле'нiе w= зла'тjь; И= сiе` кто' бы ре'клъ 
когда'либо и=мjь'яй о_у='мъ; Но са'мое ли зла'то _е='сть 
грjь'хъ; и= чесw` ра'ди произведено`; Подоба'етъ о_у='бw 
бы'ти винjь` грjьха` четве'ртому чему'либо, _е='же нjь'сть 
ве'щь состоя'щая по существу`, ниже` помышле'нiе ве'щи: но 
сла'сть нjь'кая человjьконенави'стная, w\т своегw` 
и=зволе'нiя ражда'ющаяся, и= понужда'ющая о_у='мъ sлjь` 
о_у=потребля'ти созда^нiя бж~iя, ю='же сла'сть w\тсjьщи` 
зако'ну бж~iю о_у=пова'ю. И= сiя^ ти` и=спыту'ющу 
и=сче'знетъ по'мыслъ, на свое` видjь'нiе разруша'яся. 
О_у=бjьжи'тъ же w\т тебе` ду'хъ, возвы'сившися на ве'рхъ 
мы'сли твое'й w\т (с. 525) сегw` разумjь'нiя. А='ще же не 
хо'щеши о_у=потреби'ти проти'ву _о='нагw ме'чь _е=гw`, но 
возжела'еши пе'рвjье свои'мъ жезло'мъ _е=гw` побjьди'ти: 
и=зве'ргни и= ты` ка'мень и=з\ъ пасту'шескiя твоея` ко'ши, 
и= и=щи` о_у=разумjь'ти сiе`, ка'кw а='гг~ли и= бjь'си 
примjьня'ются на'шему о_у=краше'нiю, мы' же о_у=краше'нiямъ 
и='хъ не примjьня'емся: ниже' бо а='гг~лwвъ бо'лjье со 
бг~омъ соединя'ти мо'жемъ, ниже` бjьсw'въ бо'лjье нечи'стыми 
твори'ти произволе'нiе и='мамы. И= ка'кw денни'ца, во 
о_у='трiи восходя'щая, на зе'млю све'ржена бы'сть, и= 
вмjьня'етъ мо'ре за сосу'дъ ма'сти, а='дъ же бе'здны за 
плjь'нника, воскипля'етъ же бе'здну, jа='коже коте'лъ, 
всjь'хъ возмуща'я sло'бою свое'ю, и= всjь'ми w=блада'ти 
жела'я. Си'хъ бо веще'й о_у=мозрjь'нiе вельми` де'мwна 
о_у=язвля'етъ, и= ве'сь _е=гw` по'лкъ прогоня'етъ. Но сiя^ 
со w=чище'нными w\т страсте'й, нjь'какw прилуча'ются, и= 
зря'щими коли'кw ни _е='сть вины^ бы'вшихъ веще'й. Нечи'стые 
же о_у=мосозерца'ти сiя^ не мо'гутъ, ниже` научи'вшеся w\т 
други'хъ, сла'достнw слы'шати и='мутъ, мно'гому пра'ху и= 
смяте'нiю w\т страсте'й пребыва'ющу на бра'ни. Подоба'етъ бо 
соверше'ннw по'лкъ и=ноплеме'нныхъ о_у=смири'ти, да _е=ди'нъ 
голiа'fъ срjь'титъ на'шего давi'да. Таково'е же разчисле'нiе 
бра'ни и= ви'дъ да о_у=потреби'мъ и= во всjь'хъ нечи'стыхъ 
по'мыслjьхъ. 

к~а. _Е=гда` нjь'кiи w\т нечи'стыхъ по'мыслwвъ а='бiе 
про'гнаны бу'дутъ, пои'щемъ вины`, w\тку'ду сiе` прилучи'ся; 
не по недоста'тку ли ве'щи, jа='кw неудобоwбрjьта'емо 
_е='сть вещество`, и=ли` по су'щему въ на'съ безстра'стiю не 
си'ленъ бjь` проти'ву на'съ вра'гъ: на примjь'ръ, а='ще кто` 
и=з\ъ w\тше'льствующихъ помы'слитъ, jа='кw ввjь'рено _е=му` 
духо'вное правле'нiе гра'да, не косни'тъ се'й по'мылъ 
мы'слити, и= быва'етъ _о='ный _е=му` вjь'домь w\т 
предрече'нныя невеще'ственности: а='ще же кто` и= проста'гw 
гра'да прави'тель бу'детъ, и= подо'бнjь размышля'етъ, се'й 
блаже'нъ _е='сть ра'ди безстра'стiя. Подо'бнw же и= во 
и=нjь'хъ по'мыслjьхъ w=бря'щется сицевы'й w='бразъ 
и=спыту'емь. Сiя^ подоба'етъ на'мъ вjь'дjьти, по о_у=се'рдiю 
на'шему и= си'лjь, да о_у=вjь'мы, а='ще i=_орда'нъ прешли`, 
и= бли'зъ _е=смы` фi'нiкwвъ, и=ли` _е=ще` въ пусты'ни 
живе'мъ, и= w\т и=ноплеме'нныхъ бiе'ми быва'емъ. (с. 526) 
Вельми' бо хи'тръ jа=вля'ется ми` ду'хъ сребролю'бiя, и= ко 
пре'лести кова'рный, таковы'й ча'стw стjьсне'нъ бы'въ w\т 
кра'йнягw w\трече'нiя, а='бiе домострои'телемъ и= 
нищелю'бцемъ лицемjь'рствуетъ: и= _е=ще` непрису'тствующихъ 
въ по'мыслjь страннопрiе'млетъ о_у=се'рднjь, и= други'мъ 
w\тсу'тствующымъ посыла'етъ мл\стыню, и= темни^цы гра^дскiя 
посjьща'етъ, и= продае'мыхъ и=скупу'етъ, и= жена'мъ 
прилjьпля'тися бога^тымъ показу'етъ: други^мъ па'ки 
повинова'тися о_у=вjьщава'етъ, и='же бога'тствомъ 
и=спо'лненныя влага^лища и='мутъ. И= та'кw прельсти'вши 
пома'лу ду'шу, по'мыслы сребролю'бiя w=блага'етъ ю=`, и= 
ду'ху тщесла'вiя предае'тъ: таковы'й мно'гихъ вво'дитъ 
прославля'ющихъ гд\са, за сицево'е смотре'нiе: и= нjь'кiихъ 
пома'лу w= рукоположе'нiи во i=ере'а бесjь'довати дру'гъ со 
дру'гомъ побужда'етъ: сме'рть же су'щагw i=ере'а 
предсказу'етъ и= предлага'етъ, jа='кw не и=збjь'гнетъ _о='нъ 
тьмочи'сл_енная содjь'явый. И= та'кw _о=кая'нный о_у='мъ 
w=бле'кшися въ сi'и по'мыслы, съ непрiя'вшими _е=го` людьми` 
прю` твори'тъ, прiя'вшымъ же гото'внw подае'тъ да'ры, и= за 
благоду'шiе и='хъ прiе'млетъ: нjь'кiихъ же бунту'ющихъ 
судiя'мъ предае'тъ, и= и=з\ъ гра'да въ заточе'нiе посыла'ти 
заповjь'дуетъ. Си'мъ же про'чее по'мысламъ вну'трь су'щымъ 
и= дви'жущымся, а='бiе ду'хъ го'рдости jа=вля'ется, мw'лнiи 
ча^стыя по возду'ху ке'ллiи, и= sмi_е'въ крыла'тыхъ 
пуска'ющiй, и= на'конецъ w=скудjь'нiе о_у=ма` 
содjь'ловающiй: но мы` и=спроси'вше w\т гд\са поги'бели 
си'мъ по'мыслwмъ, съ благодаре'нiемъ въ нестяжа'нiи да 
пребыва'емъ. Ничто'же бо внесо'хомъ въ мi'ръ се'й, jа='вjь, 
jа='кw ниже` и=знести` что` мо'жемъ: и=мjь'юще же пи'щу и= 
w=дjья'нiе, си'ми дово'льни бу'демъ, па'мятующе па'vла 
глаго'люща: ко'рень всjь'мъ sлы^мъ сребролю'бiе _е='сть.{а~ 
Тiм. гл. s~, ст. з~, и~ и= _i~.}

к~в. Всjь` нечи'стые по'мыслы, страсте'й ра'ди въ на'съ 
о_у=коснjьва'я, низво'дятъ о_у='мъ во всегуби'тельство и= 
поги'бель. Jа='коже бо помышле'нiе w= хлjь'бjь косни'тъ во 
а='лчущемъ а='лчбы ра'ди, и= помышле'нiе w= водjь` въ 
жа'ждущемъ жа'жды ра'ди: та'кw и= помышл_е'нiя w= 
бога'тствjь, и= ражда'ющыяся нечи^стыя по'мыслы (с. 527) w\т 
бра'шенъ косня'тъ страсте'й ра'ди. Но и= въ по'мыслjьхъ 
тщесла'вiя, и= во и='нныхъ помышле'нiяхъ подо'бное 
jа=ви'тся. Невозмо'жно же о_у=му`, подавля'ему w\т таковы'хъ 
помышле'нiй, предста'ти бг~у, и= о_у=кра'шену бы'ти 
вjьнце'мъ пра'вды. W\т си'хъ бо по'мыслwвъ совлека'емь и= 
тре_окая'нный _о='ный о_у='мъ, во _е=v\глiи о_у=помина'емый, 
и=зя'щества ра'зума бж~iя w\трече'ся: и= па'ки связу'емый по 
рука'мъ и= нога'мъ, и= во тьму` кромjь'шную 
поверга'емый{Матf. гл. к~в, ст. г~_i.} w\т си'хъ по'мыслwвъ 
и=мjь'яше сотка'нную _о=де'жду, _е=го'же недосто'йна 
такова'гw бра'ка зва'вый гд\сь w=предjьли` бы'ти. Тjь'мже 
_о=де'жда бра'чная _е='сть безстра'стiе слове'сныя души`, 
w\тре'кшiяся мiрски'хъ похоте'й. Ка'я же вина`, jа='кw 
помышл_е'нiя чу'вственныхъ веще'й о_у=коснjьва'юще 
растлjьва'ютъ ра'зумъ, w= се'мъ во глава'хъ w= моли'твjь 
ска'зано бы'ло. 

к~г. И=з\ъ противля'ющихся дjь'ятельности де'монwвъ три` 
су'ть первонача'льнiи, и=`мже послjь'дуетъ ве'сь по'лкъ 
и=ноплеме'нникwвъ, и=`же пе'рвiи на бра'ни стоя'тъ, и= 
нечи'стыми пw'мыслы возбужда'ютъ ду'шы къ sло'бjь, и=`мже 
по'хоти чревобjь'сiя ввjь'рены су'ть, къ сребролю'бiю на'съ 
под\ъуща'юще, и= ко сла'вjь человjь'ческой возбужда'ющiе. 
Жела'я о_у=`бо чи'стыя моли'твы, блюди'ся w\т jа='рости, и= 
любя` цjьлому'дрiе, о_у=держи` чре'во, и= не да'ждь _е=му` 
въ сы'тость хлjь'ба, и= водо'ю о_у=дручи` _е=`. Бо'дрствуй 
въ моли'твjь, и= памятоsло'бiе w\т себя` о_у=дали`, да не 
w=скудjь'ютъ ти` словеса` ст~а'гw дх~а, и= во дв_е'ри 
писа'нiя толцы` рука'ми добродjь'телей: тогда` возсiя'етъ 
ти` безстра'стiе се'рдца, и= о_у='мъ sвjьздозри'теленъ 
о_у='зриши въ моли'твjь. 

Тогw'жде w\т тре'звенныхъ гла'въ. 

а~. Такову` подоба'етъ бы'ти всегда` и='ноку, jа='кw 
о_у='трjь о_у=мре'ти и=му'щу: и= та'кw о_у=потреби'ти 
тjь'ло, jа='кw мнw'гiя лjьта` жи'ти и=му'щу. Пе'рвое бо 
w\тсjька'етъ по'мыслы о_у=ны'нiя, и= тща'тельнjьйшимъ (с. 
528) содjь'ловаетъ и='нока: второ'е же здра'вымъ сохраня'етъ 
тjь'ло, и= равномjь'рнjь соблюда'етъ воздержа'нiе.

в~. Дости'гшiй ра'зума и= сла'дость w\т негw` вкуси'вшiй, не 
ктому` ду'ху тщесла'вiя повине'тся, приводя'щему всjь` 
сла'дwсти _е=му` мi'ра сегw`. Что' бо _о='нъ w=бjьща'ти 
мо'жетъ вя'щше духо'внагw видjь'нiя; Доко'лjь же ра'зума не 
вкуси'хомъ, дjь'ятельность о_у=се'рднw да произво'димъ, 
намjь'ренiе на'ше показу'я бг~у, jа='кw вся^ твори'мъ 
позна'нiя ра'ди _е=гw`. 

г~. Потре'бно и= пути^ предше'ствовавшихъ и='нокwвъ 
и=з\ъяви'ти, _е='же къ _о='нымъ направля'тися: мнw'га бо 
су'ть и= содjь^янная и= реч_е'нная и='ми до'брjь. Между` 
про'чимъ и= сiе` глаго'летъ нjь'кто w\т _о='ныхъ, jа='кw не 
ту'чная и= равномjь'рная пи'ща, съ любо'вiю сопряже'нная, 
ско'рw вво'дитъ и='нока во приста'нище безстра'стiя. 

д~. Срjь'теся нjь'кто въ глубо'кую но'щь со ст~ы'мъ 
мака'рiемъ, и= вельми` жа'ждою томи'мь, прося'ше о_у= негw` 
воды` пи'ти. _О='нъ же глаго'ла: бу'ди дово'ленъ сjь'нiю: 
мно'зи бо путеше'ствующе ны'нjь и= пла'вающе, и= сея` су'ть 
лише'ни. Та'же о_у=праждни'вся разсужде'нiемъ съ ни'мъ w= 
воздержа'нiи, дерза'й, рече`, ча'до: а='зъ бо въ цjь^лыя 
два'десять лjь'тъ, ниже` хлjь'ба, ниже` воды`, ниже` сна` въ 
сы'тость прiя'хъ, но хлjь'бъ мо'й jа=до'хъ вjь'сомъ, и= 
во'ду пiя'хъ мjь'рою, къ стjьна'мъ же ма'лw приклони'вся, 
нjь'коликw сна` воспрiима'хъ. 

_е~. О_у='мъ прельща'емый и=справля'етъ чте'нiе, бдjь'нiе и= 
моли'тва: по'хоть же жего'мую и=зсуша'етъ а='лчба: тру'дъ и= 
w\тше'льничество. Jа='рость же возмуща'ющую о_у=кроща'етъ 
_псалмопjь'нiе, долготерпjь'нiе и= ми'лость. Безмjь^рная бо 
и= безвре'м_енная маловре'м_енна су'ть, па'че вр_е'дна и= 
непол_е'зна.


