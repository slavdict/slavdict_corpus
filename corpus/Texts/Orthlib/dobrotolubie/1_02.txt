<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав> 



(с. 43)



Преподо'бный _о=те'цъ на'шъ ма'ркъ подви'жникъ 
процвjьте` _о='колw четы'реста тридеся'тагw лjь'та по 
рж\ствjь` хр\сто'вjь: о_у=чени'къ бjь` ст~а'гw i=wа'нна 
златоу'стагw, по свидjь'тельству нiки'фора ка'ллiста въ 
то'мjь в~, кни'гjь д~_i, главjь` н~г, совреме'ненъ бы'въ 
ст~о'му нi'лу и= i=сi'дwру пилусiw'тскому, сла^внымъ 
подви'жникамъ. Трудолюби'въ же сы'й, и= преда'вся и=зуче'нiю 
бж~е'ственнагw писа'нiя, мнw'гiя написа'лъ словеса`, 
вся'кагw наставле'нiя и= по'льзы и=спо'лн_енныя: и=з\ъ ни'хъ 
же w= три'десяти дву'хъ о_у=помина'ется о_у= нiки'фора 
ка'ллiста, и=з\ъуча'ющихъ вся'кому пути` подви'жническагw 
житiя`, jа=`же ны'нjь не w=брjьта'ются. Храня'тся же другi^я 
словеса` _е=гw` _о='смь то'чiю, w= ни'хже и= ка'ллiстъ 
_о='ный о_у=помина'етъ, и= крi'тiкъ [и=спыта'тель писа'нiй] 
фw'тiй въ чте'нiи с~, стран. с_кс~и. 

И=з\ъ си'хъ слове'съ пе'рвое w= зако'нjь духо'внjьмъ, и= 
тре'тiе w= мня'щихся w\т дjь'лъ w=правда'тися, на jа='сныя 
главы^ раздjьл_е'нныя, и= _о=смо'е къ нiкола'ю и='ноку, 
здjь'сь положены`, jа='кw про'чихъ поле'знjьйшыя. 
О_у=помина'етъ же w= сочине'нiяхъ _е=гw` и= 
преподобному'ченикъ пе'тръ дамаски'нъ, и= святы'й григо'рiй 
fессалонi'тскiй, и= григо'рiй сiнаi'тъ, и= ка'ллiстъ 
ст~jь'йшiй патрiа'рхъ, и= па'vелъ благодjь'тельный, и= 
другi'е мно'гiе и=з\ъ _о=тц_е'въ, кото'рые прочита'въ 
_о='ныя и= на'съ къ чте'нiю _о='ныхъ о_у=вjьщава'ютъ. Сего` 
и= ст~а'я цр~ковь бж~iя честву'я, _е~ ма'рта па'мять _е=гw` 
твори'тъ, по'стническiе _е=гw` по'двиги, и= въ словесjь'хъ 
му'дрость, и= свы'ше да'нную _е=му` благода'ть чуде'съ 
проповjь'дуя. 

(с. 44)



Преподо'бнагw и= бг~оно'снагw _о=тца` на'шегw ма'рка 
подви'жника, w= зако'нjь духо'внjьмъ с~ гла'въ.

а~. Поне'же вы` мно'жицею хотjь'сте о_у=вjь'дjьти, ка'кw 
зако'нъ духо'венъ _е='сть по сло'ву а=п\сла, и= како'е 
и='мутъ разумjь'нiе и= дjь'ланiе хотя'щiи храни'ти _е=го`: 
сегw` ра'ди по си'лjь рече'мъ. 

в~. Пе'рвjье вjь'мы, jа='кw бг~ъ вся'кагw бла'га нача'ло 
_е='сть, и= среди'на, и= коне'цъ. Благо'е же не мо'жетъ 
бы'ти вjь'руемо и=ли` дjь'йствуемо, то'чiю w= хр\стjь` 
i=и~сjь, и= ст~о'мъ дс~jь. 

г~. Вся'кое бла'го смотри'тельнjь w\т гд\са дарова'ся, 
и= та'кw вjь'руяй не погуби'тъ _о='ное. 

д~. И=звjь'стная вjь'ра сто'лпъ _е='сть крjь'пкiй, 
хр\сто'съ же вся^ вjь'рующему быва'етъ. 

_е~. Да предначина'етъ тебjь` во вся'комъ твое'мъ 
начина'нiи бг~ъ, предначина'ющiй вся'кое бла'го, jа='кw да 
по бз~jь бу'детъ предлежа'щее [дjь'ло]. 

s~. Смиреному'дрый, и= дjь'ло и=мы'й духо'вно, чтя` 
бж~е'ств_енныя писа^нiя, вся^ къ себjь` w\тнесе'тъ, а= не ко 
и=ны^мъ. 

з~. Призыва'й бг~а, да w\тве'рзетъ _о='чи се'рдца 
твоегw`, и= о_у='зриши по'льзу моли'твы и= чте'нiя, 
и=ску'сомъ разумjьва'емагw. 

и~. И=мjь'ющiй дарова'нiе нjь'кое духо'вное, и= 
состра'ждущiй неиму'щымъ, сострада'нiемъ храни'тъ да'ръ. 
Кичли'вый же погуби'тъ _е=`, по'мыслы киче'нiя _о='крестъ 
бiе'мь.

(с. 45)

f~. О_у=ста` смиренному'драгw глаго'лютъ и='стину: 
проти'ву глаго'ляй же се'й, подо'бенъ _е='сть слузjь` 
_о='ному, въ лани'ту гд\са о_у=да'рившему. 

_i~. Не быва'й о_у=чени'къ хва'лящагw себя` самаго`, да 
не вмjь'стw смиренному'дрiя, го'рдости научи'шися. 

а~_i. Не возноси'ся въ се'рдцjь твое'мъ разумjь'нiемъ 
писа'нiй, да не въ ду'хъ хулы` о_у=мо'мъ впаде'ши. 

в~_i. Не покуша'йся ве'щь неудо'бну разрjьши'ти 
любопрjь'нiемъ, но и='миже духо'вный зако'нъ повелjьва'етъ, 
си'рjьчь терпjь'нiемъ и= моли'твою, и= _е=диномы'сленною 
наде'ждою. 

г~_i. Слjь'пъ _е='сть вопiя'й и= глаго'ляй: сн~е 
дв~довъ, поми'луй мя`! моля'йся тjьле'снjь, и= не о_у=` 
и=мы'й духо'внагw ра'зума. 

д~_i. Слjьпы'й нjь'когда прозрjь'въ, и= ви'дjьвъ гд\са, 
не ктому` _е=го` сн~а дв~дова, но сн~а бж~iя и=сповjь'давъ, 
поклони'ся. 

_е~_i. Да не вознесе'шися и=злива'я сле'зы въ моли'твjь 
твое'й: хр\сто'съ бо косну'ся _о='чiю тво_е'ю, и= о_у='мнjь 
прозрjь'лъ _е=си`. 

s~_i. По примjь'ру слjьпа'гw, w\твергi'й ри^зы, и= 
прибли'живыйся ко гд\су, послjь'дователь _е=му`, и= 
проповjь'дникъ быва'етъ соверше'ннjьйшихъ о_у=че'нiй.{Ма'рк. 
гл. _i~, ст. и~.}

з~_i. Sло'ба, въ по'мыслjьхъ размышля'ема, де'рзостнымъ 
твори'тъ се'рдце: и=стребля'ема же воздержа'нiемъ и= 
наде'ждою сокруша'етъ _о='ное. 

и~_i. Сокруше'нiе се'рдца _о=дно` _е='сть мя'гкое и= 
поле'зное ко о_у=миле'нiю _е=гw`: друго'е же жесто'кое и= 
привре'дное, къ запреще'нiю _е=гw` служа'щее. 

f~_i. Бдjь'нiе и= моли'тва, и= находя'щихъ терпjь'нiе, 
сокруше'нiе _е='сть безвре'дное и= поле'зное се'рдцу, то'чiю 
а='ще лихои'мствомъ не w\тсjьче'мъ и='хъ срастворе'нiе. Сiя^ 
бо терпя'й, и= въ про'чихъ вспомоществу'емь бу'детъ: 
нерадя'й же и= w=слабля'яйся, при кончи'нjь нестерпи'мую 
болjь'знь и=мjь'ти бу'детъ. 

(с. 46)

к~. Сластолюби'вое се'рдце темни'цею и= о_у='зами 
быва'етъ душjь` во вре'мя и=схо'да: трудолюби'вое же, две'рь 
_е='сть w\тве'рстая. 

к~а. Жесто'кое се'рдце _е='сть, желjь^зныя врата` во 
гра'дъ вводя'щыя: sлостра'ждущему же и= w=скорбле'нному 
са'ми собо'ю w\тве'рзутся _о='ныя jа='коже и= петро'ви. 

к~в. Мно'гiе су'ть w='бразы моли'твы, _е=ди'нъ w\т 
друга'гw разли'чествующiе. _О=ба'че ни _е=ди'нъ w='бразъ 
моли'твы нjь'сть вре'денъ, ра'звjь что` нjь'сть моли'тва, но 
дjь'ланiе сатани'нское. 

к~г. Человjь'къ, sло` сотвори'ти хотя'й, пе'рвjье 
мо'лится мы'слiю по _о=бы'чаю, и= смотри'тельнjь возбране'нъ 
бу'дучи, по'слjьжде мно'гw благодари'тъ. 

к~д. Дв~дъ, о_у=би'ти хотя'й нава'ла карми'льскаго, 
воспомина'нiемъ бж~е'ственнагw воздая'нiя w\твраще'нъ бы'въ 
w\т начина'нiя _о='нагw, мно'гw возблагодари'лъ. Вjь'мы же 
па'ки, jа=кwва` сотвори'лъ _о='нъ забы'въ бг~а, и= не 
престая'ше, до'ндеже наfа'нъ проро'къ приведе` _е=го` въ 
воспомина'нiе бг~а. 

к~_е. Во вре'мя па'мяти бж~iя о_у=мно'жи моле'нiе, да 
_е=гда` забу'деши, гд\сь воспомя'нетъ тя`. 

к~s. Чита'я бж~е'ственное писа'нiе, разумjьва'й 
сокров_е'нная въ не'мъ. _Е=ли^ка бо преднапи^сана бы'ша, 
глаго'летъ, вся^ въ на'ше наказа'нiе пред\ънаписа'шася{Ри'м. 
гл. _е~_i, ст. д~.}.

к~з. Вjь'ру писа'нiе нарица'етъ о_у=пова'емыхъ 
и=звjьще'нiемъ{_Е=вр. гл. а~_i.}: и= не познава'ющихъ 
вселе'нiя хр\сто'ва, неиску'сными и=мену'етъ{в~ Корi'н. гл. 
г~_i, ст._е~.}.

к~и. Jа='коже w\т дjь'лъ и= слове'съ jа=вля'ется мы'сль, 
та'кw и= w\т серде'чныхъ дjь'йствiй бу'дущее воздая'нiе. 

к~f. Ще'дрое се'рдце jа='вjь, jа='кw о_у=ще'дрится: 
проти^вная же послjь'дствiе провозглаша'етъ. 

л~. Зако'нъ свобо'ды о_у='читъ вся'кой и='стинjь, и= 
мно'зи чита'ютъ _е=го` по разумjь'нiю, но ма'ли разумjь'ютъ 
_е=го` по мjь'рjь за'повjьдей дjь'ланiя. 

(с. 47)

л~а. Не и=щи` соверше'нства _е=гw` въ добродjь'теляхъ 
человjь'ческихъ. Соверше'нный бо въ _о='ныхъ не 
w=брjьта'ется: зане` соверше'нство _е=гw` во кр\стjь` 
хр\сто'вjь сокрове'но _е='сть. 

л~в. Зако'нъ свобо'ды разумjь'нiемъ и='стиннымъ чте'тся, 
дjь'ланiемъ же за'повjьдей разумjь'ется: и=сполня'ется же 
щедро'тами хр\сто'выми. 

л~г. _Е=гда` ко всjь^мъ за'повjьдемъ бж~iимъ со'вjьстiю 
направля'тися пону'димся: тогда` о_у=разумjь'емъ, jа='кw 
зако'нъ гд\снь непоро'ченъ въ на'шихъ дjь'лjьхъ до'брыхъ 
храни'тся, а= соверши'тися кромjь` щедро'тъ бж~iихъ въ 
человjь'цjьхъ не мо'жетъ. 

л~д. _Е=ли'цы вся'кiя за'повjьди хр\сто'вы должника'ми 
себе` бы'ти не вмjьни'ша, сi'и зако'нъ бж~iй тjьле'снjь 
чту'тъ не разумjь'юще, ни jа=`же глаго'лютъ, ни w= ни'хже 
о_у=твержда'ются: тjь'мъ же и= мня'тъ и=сполня'ти _е=го` 
дjьла'ми. 

л~_е. И=на'я ве'щь _е='сть jа='внw до'брая въ 
соверше'нiи, а= намjь'ренiе соверша'ющагw _о='ную нjь'сть во 
благо'е: и=на'я же соверша'ется а='ки лука'вая, а= 
намjь'ренiе соверша'ющагw _о='ную _е='сть во благо'е. Не 
то'чiю же дjьла` творя'тъ нjь'цыи, но и= словеса` глаго'лютъ 
предрече'ннымъ w='бразомъ. Зане` _о='ви премjьня'ютъ ве'щь 
по неиску'ству и=ли` невjь'дjьнiю, _о='ви же по предложе'нiю 
лука'вства, и=нi'и же по благоче'стiю.

л~s. Сокрыва'яй въ покро'вjь похва'лъ клевету` и= 
порица'нiе, не о_у=добоwбрjьта'емь _е='сть простjь'йшымъ: 
подо'бенъ же сему` _е='сть и= тщесла'вствуяй во смире'ннjьмъ 
w='бразjь: и=`же на мно'зjь прехищря'юще и='стину лже'ю, 
попуще'ни бы'вше, по'слjьжде дjь'лы w=блича'ются. 

л~з. И=ны'й твори'тъ ве'щь нjь'кую jа='внw jа='кw 
до'брую. w\тмщева'я бли'жнему: другi'й же не сотвори'вши 
тоя`, воспо'льзуется во о_у=мjь`. 

л~и. И=но'е w=бличе'нiе _е='сть по sло'бjь и= 
w\тмще'нiю, а= и=но'е _е='сть по стра'ху бж~iю и= и='стинjь. 

л~f. Преста'вшаго w\т грjьха`, и= о_у=же` ка'ющагося не 
ктому` w=блича'й. А='ще же глаго'леши, jа='кw по бз~jь 
w=блича'еши _е=го`, пе'рвjье своя^ sла^я jа='вными сотвори`.

(с. 48)

м~. Вся'кою добродjь'телiю нача'льствуетъ бг~ъ, jа='коже 
и= дневны'мъ свjь'томъ со'лнце.

м~а. Сотвори'въ добродjь'тель, помяни` ре'кшаго, jа='кw 
без\ъ мене` не мо'жете твори'ти ничесw'же{I=wа'н. гл. _е~_i, 
ст. _е~.}.

м~в. Ско'рби ра'ди блага^я человjь'кwмъ о_у=готw'вана 
су'ть: подо'бнjь же и= sла^я тщесла'вiя ра'ди и= сла'сти. 

м~г. И=збjьга'етъ грjьха` w=би'димый w\т человjь^къ, и= 
ра'вное ско'рби w=брjьта'етъ заступле'нiе. 

м~д. Вjь'руяй хр\сту` w= воздая'нiи, вся'кую _о=би'ду 
о_у=се'рднw те'рпитъ по мjь'рjь вjь'ры. 

м~_е. Моля'йся w= человjь'цjьхъ w=би'дящихъ, сокруша'етъ 
бjь'сы: сопротивля'яйся же п_е'рвымъ, w\т вторы'хъ 
о_у=язвля'ется. 

м~s. Лу'чше прегрjьш_е'нiя человjь'ч_еская, не'жели 
бjьсw'вская: благоугожда'яй же гд\сви, _о=бои'хъ 
побjьжда'етъ. 

м~з. Вся'кое бла'го w\т гд\са смотри'тельнjь прихо'дитъ: 
w\тхо'дитъ же та'йнjь w\т неблагода'рныхъ, неразу'мныхъ и= 
пра'здныхъ. 

м~и. Вся'кая возбране'нная sло'ба w=ка'нчивается 
сла'стiю, и= вся'кая добродjь'тель духо'внымъ 
о_у=тjьше'нiемъ. И= jа='коже пе'рвая держа'вствуя, 
поwщря'етъ своя^, си'це и= втора'я подо'бнjь срw'дная _е='й. 

м~f. Поноше'нiе человjь'ческое ско'рбь наво'дитъ 
се'рдцу, чистоты' же быва'етъ вино'вно терпя'щему. 

н~. Невjь'дjьнiе, вопреки` глаго'лати поле'знымъ 
твори'тъ, и= де'рзостно быва'я, возраща'етъ предлежа^щая 
sло'бjь. 

н~а. Ничи'мже w=тщетева'емь, скw'рбная прiе'мли: и= 
jа='кw сло'во возда'ти и=мjь'я, лихои'мство w\тве'ргни. 

н~в. Согрjьши'въ вта'й, не покуша'йся о_у=таи'ти. Вся^ 
бо нага^ и= w=б\ъявл_е'на пред\ъ _о=чи'ма гд\са, къ нему'же 
на'мъ сло'во{_Е=вр. гл. д~, ст. г~_i.}. 

н~г. О_у='мственнjь показу'й себя` вл\дцjь: человjь'къ 
бо на лице`, бг~ъ же на се'рдце зри'тъ{а~ Ца'р. гл. s~_i, 
ст. з~.}. 

(с. 49)

н~д. Ничто'же помышля'й и=ли` содjьва'й без\ъ 
намjь'ренiя, _е='же по бз~jь. Безразсу'днw бо путеше'ствуяй, 
су'етнw труди'тися и='мать. 

н~_е. Без\ъ ну'жды согрjьша'ющему неудо'бнw ка'ятися 
быва'етъ: зане'же о_у=таи'тися не мо'жно w\т бж~iя пра'вды. 

н~s. Слу'чай болjь'зненный па'мять бж~iю подае'тъ 
разу'мному, w=скорбля'я по ра'венству забыва'ющаго w= бг~jь. 

н~з. Вся'кая нево'льная болjь'знь да науча'етъ тя` 
па'мятовати бг~а: и= не w=скудjь'етъ ти` вина` къ покая'нiю. 

н~и. Забве'нiе са'мо по себjь` ни _е=ди'ну и='мать 
си'лу, но w\т на'шегw нерадjь'нiя по мjь'рjь 
о_у=крjьпля'ется. 

н~f. Не глаго'ли, что` сотворю`, jа='кw не хощу`, и= 
прихо'дитъ: зане'же по'мня, пренебре'глъ _е=си` до'лжное. 

_кс~. _Е='же по'мниши бла'го, сотвори`: и= _е='же не 
по'мниши, w\ткро'ется ти`: и= не преда'ждь безразсу'дному 
забве'нiю мы'сль. 

_кс~а. Писа'нiе глаго'летъ: а='дъ и= па'губа jа='вна 
пред\ъ гд\семъ{При'тч. гл. _е~_i, ст. а~_i.}. Сiя^ же w= 
серде'чномъ невjь'дjьнiи и= забве'нiи глаго'летъ. 

_кс~в. А='дъ бо _е='сть невjь'дjьнiе: _о=боя' бо су'ть 
не jа='вна [не су^щая]: па'губа же _е='сть забве'нiе: 
зане'же w\т су'щихъ погибо'ша. 

_кс~г. Своя^ и=спыту'й sла^я, а= не бли'жнягw, и= не 
w=кра'дено бу'детъ о_у='мное твое` дjь'лателище.

_кс~д. W= всjь'хъ поси'льныхъ добродjь'теляхъ 
неудобопрости'тельно нерадjь'нiе. Ми'лостыня же и= моли'тва 
возставля'етъ нерадjь'вшихъ. 

_кс~_е. Вся'кая ско'рбь по бз~jь суще'ственное дjь'ло 
_е='сть благоче'стiя. И='стинная бо любо'вь проти'вными 
и=скуша'ется. 

_кс~s. Не глаго'ли, стяжа'ти добродjь'тель без\ъ 
ско'рби: неиску'сенъ бо _е='сть w\тра'ду и=му'щiй. 

_кс~з. Коне'цъ вся'кiя нево'льныя ско'рби разсужда'й, и= 
w=бря'щеши въ не'мъ и=стребле'нiе грjьха`.

(с. 50)

_кс~и. Мно'гiе совjь'ты бли'жнягw на по'льзу быва'ютъ: 
кому'ждо же своегw` совjь'та ничто'же _е='сть прили'чнjье.

_кс~f. И=щя` врачева'нiя, пеки'ся w= со'вjьсти, и= 
_е=ли^ка глаго'летъ ти`, сотвори`, и= w=бря'щеши по'льзу.

_о~. Та^йная коегw'ждо бг~ъ вjь'сть, и= со'вjьсть, и= 
w\т си'хъ са'мыхъ да прiе'млетъ кi'йждо и=справле'нiе. 

_о~а. Человjь'къ, _е=ли'кw мо'жетъ, w=буча'ется по 
свое'й во'ли: бг~ъ же собы'тiе сегw` твори'тъ по пра'вдjь. 

_о~в. А='ще хо'щеши неwсужде'ннw похвалу` w\т человjь^къ 
прiима'ти, пе'рвjье w= грjьсjь'хъ твои'хъ возлюби` 
w=бличе'нiе. 

_о~г. _Е=ли'къ сра'мъ а='ще кто` прiи'метъ за и='стину 
хр\сто'ву, стори'цею w\т мно'гихъ просла'вится. Лу'чше же 
вся'кое бла'го твори'ти бу'дущихъ ра'ди. 

_о~д. _Е=гда` человjь'къ человjь'ка воспо'льзуетъ 
словесы^, и=ли` дjь'лы, бж~iю бы'ти благода'ть да 
разумjь'ютъ _о='ба. Не разумjь'яй же сегw`, w\т 
разумjь'ющагw w=блада'нъ бу'детъ. 

_о~_е. Похваля'яй бли'жняго по нjь'коему лицемjь'рiю, 
о_у=ничижи'тъ _е=го` во вре'мя, и= са'мъ посрами'тся. 

_о~s. Не вjь'дый подса'ды супоста'тwвъ, о_у=до'бь 
закала'ется: и= не вjь'дый вины` страсте'й, низпа'даетъ 
о_у=до'бнjь. 

_о~з. W\т сластолю'бiя нерадjь'нiе, а= w\т нерадjь'нiя 
забве'нiе прихо'дитъ. Поле'знагw бо разумjь'нiе бг~ъ всjь^мъ 
дарова`. 

_о~и. Человjь'къ совjь'туетъ бли'жнему, jа='коже 
вjь'сть: бг~ъ же дjь'йствуетъ въ слы'шащемъ, jа='коже 
вjь'рова. 

_о~f. Ви'дjьхъ невjь'ждъ, дjь'ломъ 
смиренному'дрствовавшихъ, и= бы'ша прему'дрыхъ 
прему'дрjьйшiи. 

п~. Другi'й невjь'жда, слы'шавъ _о='ныхъ похваля'емыхъ, 
смиренному'дрiю и='хъ не подража'етъ, но невjь'жествомъ 
тщесла'вяся, горды'ню прiе'млетъ. 

п~а. О_у=ничижа'яй ра'зумъ, и= невjь'жествомъ хваля'йся, 
не сло'вомъ то'кмw _е='сть невjь'жда, но и= ра'зумомъ. 

п~в. Jа='коже бо и=но'е _е='сть прему'дрость въ сло'вjь, 
и= и=но'е му'дрость: си'це и=но'е _е='сть невjь'жество въ 
сло'вjь, и= и=но'е безу'мiе.

(с. 51)

п~г. Ни ма'лw не повреди'тъ неиску'сство въ рече'нiяхъ 
благоговjь'йнjьйшаго, jа='коже ни прему'дрость въ 
словесjь'хъ смиренному'драгw. 

п~д. Не глаго'ли, jа='кw не вjь'мъ подоба'ющагw, и= 
неизвини'теленъ _е='смь, не творя` _о='нагw. А='ще бо 
твори'лъ бы _е=си` дw'брая, _е=ли^ка вjь'си, и= прw'чая 
бы'ти поря'ду w\ткры'лися, _е=ди'но чрез\ъ друго'е 
о_у=разумjьва'ема. Не по'льзуетъ ти` пре'жде дjь'ланiя 
пе'рвыхъ, о_у=вjь'дjьти втwра'я. Ра'зумъ бо кичи'тъ w= 
пра'здности, а= любы` созида'етъ{а~ Корi'нf. гл. и~, ст. 
а~.}, зане'же вся^ терпи'тъ. 

п~_е. Бж~е'ственнагw писа'нiя глаго'лы дjья'ньми чита'й, 
а= не многосло'вь, кича'ся просты'ми поня'тiями. 

п~s. W=ста'вивый дjья'нiе, и= на просто'мъ ра'зумjь 
о_у=твержда'яйся, вмjь'стw _о=бою'ду _о='стра меча`, 
тро'стянъ же'злъ де'ржитъ, и='же во вре'мя бра'ни, по 
писа'нiю, пронзе'тъ ру'ку _е=гw`, и= вни'детъ въ ню`, jа='дъ 
киче'нiя пре'жде супоста'тwвъ влага'я. 

п~з. Мjь'ру и='мать и= вjьсы` пред\ъ бг~омъ вся'кая 
мы'сль. Мо'щно бо _е='сть то'жде и=ли` встра'стнjь, и=ли` 
_е=диноwбра'знjь помы'слити. 

п~и. Сотвори'вый за'повjьдь, да w=жида'етъ w= не'й 
и=скуше'нiя. Любо'вь бо ко хр\сту` проти'вными и=скуша'ется. 

п~f. Да не помы'слиши когда` нерадjь'ти w= по'мыслjьхъ. 
Неутае'ма бо _е='сть w\т бг~а вся'кая мы'сль. 

ч~. _Е=гда` о_у=ви'диши по'мыслъ, человjь'ческую ти` 
сла'ву предлага'ющъ, позна'й jа='снw, jа='кw сту'дъ ти` 
о_у=строя'етъ. 

ч~а. Вjь'сть вра'гъ духо'внагw зако'на пра'ведность, и= 
и='щетъ то'чiю сложе'нiе о_у=ма`. Та'кw бо и=ли` покая'нiя 
труда'ми пови'нна сотвори'тъ подвла'стнаго, и=ли` нека'ющася 
нево'льными наведе'ньми болjь'знь причини'тъ _е=му`. 
_О=вогда' же и= проти'ву невjь'дjьнiй ра'товати 
под\ъуща'етъ, да и= здjь` болjь^зни о_у=мно'житъ, и= во 
и=схо'дjь нетерпjь'нiя ра'ди пока'жетъ невjь'рна. 

(с. 52)

ч~в. Проти'ву находя'щымъ мно'зи мно'гw воспроти'вишася: 
но без\ъ моли'твы и= покая'нiя никто'же лю'тыхъ и=збjьже`. 

ч~г. Sла^я _е=ди'но чрез\ъ _е=ди'ное прiе'млютъ си'лу, 
jа='коже и= блага^я дру'гъ w\т дру'га возраста'ютъ, и= 
своего` прича'стника на пр_е'дняя бо'лjье возбужда'ютъ. 

ч~д. Ма^лая согрjьш_е'нiя о_у=меньша'етъ дiа'волъ. 
И='накw бо на бw'льшая sла^я привести` не мо'жетъ. 

ч~_е. Ко'рень сту'дныя по'хоти _е='сть человjь'ческая 
похвала`, jа='коже и= цjьлому'дрiя w=бличе'нiе w= sло'бjь, 
не _е=гда` слы'шимъ то'чiю, но _е=гда` и= прiе'млемъ 
_о='ное. 

ч~s. Никоея'же не получа'етъ по'льзы w\трекi'йся, и= 
сладостра'ствуяй. _Е='же бо творя'ше стяжа'нiемъ, сiе` и= 
ничегw'же и=мjь'я, дjь'лаетъ. 

ч~з. Па'ки возде'ржникъ, а='ще стяжава'етъ пjь'нязи, 
бра'тъ _е='сть пе'рвому помышле'нiемъ, w\т ма'тере тоя'жде, 
о_у='мныя ра'ди сла'сти, w\т _о=тца' же друга'гw, по 
причи'нjь премjьне'нiя стра'сти. 

ч~и. И=ны'й w\тсjьца'етъ стра'сть бо'льшагw ра'ди 
сладостра'стiя, и= w\т невjь'дящихъ _е=гw` намjь'ренiя 
сла'вимь _е='сть: мо'жетъ же бы'ть и= са'мъ _о='нъ себе` не 
вjь'сть трудя'ся безполе'знw. 

ч~f. Вина` вся'кiя sло'бы _е='сть тщесла'вiе и= сла'сть. 
Невозненави'дjьвый же сiя^, не и=стребля'етъ стра'сть. 

р~. Ко'рень всjь^мъ sлы^мъ, рече'но _е='сть, 
сребролю'бiе{а~ Тiм. гл. s~, ст. _i~.}. Но сiе` jа='внw 
_о='ными составля'ется. 

р~а. W=слjьпля'ется о_у='мъ си'ми тремя` страстьми`: 
сребролю'бiемъ, глаго'лю, тщесла'вiемъ и= сла'стiю. 

р~в. Сi'и три` дщ_е'ри су'ть пiя^вицы{При'тч. гл. л~, 
ст. _е~_i.}, по писа'нiю, w\т ма'тере безу'мiя любо'вiю 
возлю'бл_енны. 

р~г. Ра'зумъ и= вjь'ра, _е=стества` на'шегw 
совоспи'танники, ни w\т чегw` и=но'гw, то'чiю w\т _о='ныхъ 
притупи'стася. 

р~д. Jа='рость, и= гнjь'въ, и= бра^ни, и= о_у=бi^йства, 
и= вся^ прw'чая sла^я поря'ду, w\т _о='ныхъ въ человjь'цjьхъ 
sjьлw` о_у=крjьпи'шася. 

(с. 53)

р~_е. Та'кw подоба'етъ возненави'дjьти сребролю'бiе, 
тщесла'вiе и= сла'сть, jа='кw ма'терей sw'лъ, и= ма'чихъ 
добродjь'телей.

р~s. Си'хъ ра'ди не люби'ти мi'ра, ни jа=`же въ мi'рjь, 
повелjь'но на'мъ, не да созда^нiя бж~iя безразсу'днw 
возненави'димъ, но jа='кw да трiе'хъ _о='ныхъ страсте'й 
вины^ w\тсjьче'мъ. 

р~з. Никто'же, глаго'летъ писа'нiе, во'инъ быва'я, 
w=бязу'ется ку'плями жите'йскими{в~ Тiм. гл. в~, ст. д~.}. 
Хотя'й бо съ соплете'нiемъ стра^сти побjьди'ти, подо'бенъ 
_е='сть со пле'велы о_у=гаша'ющему запале'нiе. 

р~и. За пjь'нязи, и=ли` за сла'ву, и=ли` за сла'сть 
гнjь'ваяйся на бли'жняго, не о_у=` позна`, jа='кw пра'веднw 
о_у=правля'етъ бг~ъ тва'рьми. 

р~f. _Е=гда` о_у=слы'шиши гд\са глаго'люща, jа='кw а='ще 
кто` не w\трече'тся всегw` и=мjь'нiя своегw`, нjь'сть мене` 
досто'инъ{Луки` гл. д~_i, ст. л~г.}, не то'чiю w= и=мjь'нiи 
разумjь'й рече'нное, но и= w= всjь'хъ дjь'йствiяхъ sло'бы. 

р~_i. Не разумjь'яй и='стины, ниже` и='стиннw вjь'ровати 
мо'жетъ. Ра'зумъ бо по _е=стеству` предваря'етъ вjь'ру. 

ра~_i. Jа='коже ка'ждой ви'димой ве'щи w=предjьли'лъ 
_е='сть бг~ъ сро'дное ка'чество, си'це и= человjь'ч_ескимъ 
по'мысламъ, а='ще хо'щемъ, и= не хо'щемъ. 

рв~_i. А='ще кто` jа='внjь согрjьша'я, и= не ка'яся, 
ничто'же пострада` да'же до и=схо'да своегw`, да мни'ши, 
jа='кw сего` неми'лостивъ пости'гнетъ су'дъ. 

рг~_i. Моля'йся разу'мнjь, терпи'тъ находя^щая: 
sлопа'мятуяй же, не о_у=` чи'стjь помоли'ся. 

рд~_i. W=би'димь, и=ли` поноше'нъ, и=ли` и=згна'нъ бы'въ 
w\т когw`, не w= настоя'щемъ помышля'й, но бу'дущагw 
w=жида'й: и= _о=бря'щеши, jа='кw то'й мно'гихъ ти` бла^гъ 
бы'сть вино'венъ, не то'чiю въ настоя'щемъ, но и= въ 
бу'дущемъ вjь'цjь. 

р_е~_i. Jа='коже sлопи^щныя по'льзуетъ го'рькая пелы'нь: 
та'кw sлонра^внымъ по'льзуетъ sла^я страда'ти. Зане` 
_о='вjьхъ здра'выми бы'ти, _о='вjьхъ же ка'ятися врачевства^ 
содjь'ловаютъ. 

(с. 54)

рs~_i. А='ще не хо'щеши sлострада'ти, ниже` sлотвори'ти 
жела'й. Поне'же то` за си'мъ непресту'пнw послjь'дствуетъ. 
_Е='же бо а='ще сjь'етъ кi'йждо, то'жде и= по'жнетъ{Гала'т. 
гл. s~, ст з~.}. 

рз~_i. Во'лею sла^я сjь'юще, и= нево'лею _о='ная жну'ще, 
пра'вдjь бж~iей диви'тися до'лжни _е=смы`. 

ри~_i. Поне'же вре'мя нjь'кое между` сjь'янiемъ и= 
жа'твою w=предjьли'ся, сегw` ра'ди не вjь'руемъ w= 
воздая'нiи. 

рf~_i. Согрjьши'вши не w=бвиня'й дjья'нiе, но мы'сль. 
А='ще бо не бы` о_у='мъ предте'клъ, то` не бы` тjь'ло 
припослjь'довало. 

р~к. Та'йный sлодjь'тель лука'внjьйшiй _е='сть jа='внjь 
w=би'дящихъ. Тjь'мже то'й и= sлjь'е му'чится. 

рк~а. Кова^рства соплета'яй, и= сокрове'ннjь sлотворя'й, 
sмi'й _е='сть, по писа'нiю, сjьдя'й на пути`, и= 
о_у=грыза'яй пя'ту ко'нску{Бытiя` гл. м~f, ст. з~_i.}. 

рк~в. И='же вку'пjь въ че'мнибудь похваля'етъ, и= въ 
че'мнибудь порица'етъ бли'жняго, се'й тщесла'вiемъ и= 
за'вистiю w=держи'мь _е='сть: и= похвала'ми сокрыва'ти 
покуша'ется за'висть, порече'нiями же себя` 
благоиску'снjьйшимъ _о='нагw поставля'етъ. 

рк~г. Jа='коже нjь'сть мо'щно вку'пjь и= _о='вцы пасти`, 
и= во'лки: та'кw не возмо'жетъ получи'ти ми'лость, и='же 
sло` твори'тъ бли'жнему. 

рк~д. Примjьша'яй къ за'повjьди _о='тай свою` во'лю, 
прелюбодjь'й _е='сть, jа='коже въ прему'дрости показа'ся, и= 
за ску'дость о_у=ма` болjь^зни и= безч_е'стiя 
понесе'тъ.{При'тч. гл. s~, ст. л~в и= л~г.}

рк~_е. Jа='коже воды` и= _о=гня` совокупле'нiе 
проти'вно: та'кw сопротивля'ются дру'гъ дру'гу 
словоwправда'нiе и= смире'нiе. 

рк~s. И=ща'й w\тпуще'нiя грjьхw'въ, лю'битъ 
смиренному'дрiе: w=сужда'яй же друга'го, запечатлjьва'етъ 
своя^ sла^я. 

рк~з. Да не w=ста'виши неизгла'жденнымъ грjь'хъ, а='ще 
и= малjь'йшiй _е='сть, да не по'слjьжде на бw'льшая sла^я 
привлече'тъ тя`. 

(с. 55)

рк~и. А='ще хо'щеши спасти'ся, и='стинное сло'во 
возлюби`, и= никогда'же безразсу'днw w=бличе'нiя да 
w\тврати'шися.

рк~f. Сло'во и='стины премjьни` порожд_е'нiя _е=хi^дныя, 
и= сказа` и=`мъ бjьжа'ти w\т бу'дущагw гнjь'ва. 

р~л. Прiе'мляй словеса` и='стины, прiе'млетъ бг~а 
сло'ва. Глаго'летъ бо хр\сто'съ: прiе'мляй ва'съ, мене` 
прiе'млетъ.{Матf. гл. _i~, ст. м~.}

рл~а. Разсла'бленный свjь'шенный сквозjь` кро'ва, 
_е='сть грjь'шникъ w\т вjь'рныхъ по бз~jь w=блича'емый, и= 
вjь'ры ра'ди _о='нjьхъ прiе'мляй w\тпуще'нiе.{Луки` гл. _е~, 
ст. f~_i.} 

рл~в. Лу'чше _е='сть съ благоговjь'нiемъ моли'тися w= 
бли'жнемъ, не'жели w=блича'ти _е=го` w= вся'комъ 
согрjьше'нiи.

рл~г. Ка'яйся пра'вw, w\т безу'мныхъ поруга'емь 
быва'етъ. Сiе' же _е=му` _е='сть зна'менiе благоугожде'нiя. 

рл~д. Подвиза'яйся w\т всjь'хъ воздержи'тся,{а~ Корi'н. 
гл.f~, ст. к~г.} и= не престае'тъ твори'ти сiе`, до'ндеже 
потреби'тъ гд\сь сjь'мя w\т вавv"лw'на. 

рл~_е. Помы'сли, jа='кw двана'десять _е='сть страсте'й 
безче'стныхъ. А='ще _е=ди'ну w= тjь'хъ во'лею возлю'биши, 
_о='ная и=спо'лнитъ мjь'сто _е=динона'десяти. 

рл~s. _О='гнь _е='сть горя'щiй грjь'хъ. Коли'кw о_у='бw 
w\тсjьче'ши вещество`, толи'кw о_у=га'снетъ, и= коли'кw 
а='ще приложи'ши, по мjь'рjь возгори'тся.

рл~з. Возвы'сився похвала'ми, w=жида'й безче'стiя. 
Глаго'летъ бо: Вознося'йся, смири'тся.{Матf. гл. к~г, ст. 
в~_i.}

рл~и. _Е=гда` вся'кую во'льную sло'бу w\т мы'сли 
w\тве'ргнемъ: тогда` па'ки бра'нь сотвори'мъ съ су'щими 
страстьми` по предпрiя'тiю. 

рл~f. Предпрiя'тiе _е='сть пре'жнихъ sw'лъ нево'льное 
воспомина'нiе въ подви'жникjь произы'ти въ стра'сть 
возбраня'емое, въ побjьди'телjь же до прило'га 
низвраща'емое. 

р~м. Прило'гъ _е='сть безви'дное движе'нiе се'рдца, по 
подо'бiю за'мка w\т и=ску'сныхъ пред\ъуде'рживаемый. 

(с. 56)

рм~а. И=дjь'же су'ть w='брази по'мысла, та'мw сложе'нiе 
быва'етъ. Движе'нiе бо безви'дное, безвино'вный _е='сть 
прило'гъ. И= и=ны'й w= си'хъ w\тбjьга'етъ, jа='кw головня` 
w\т _о=гня`: и=ны'й же не возвраща'ется, до'ндеже возже'тъ 
пла'мень. 

рм~в. Не глаго'ли, jа='кw не хощу`, и= прихо'дитъ: 
коне'чнw бо а='ще и= не то'жде са'мое, но вины^ лю'биши 
ве'щи тоя`. 

рм~г. И=ща'й похвалы`, w=брjьта'ется во стра'сти, и= w= 
ско'рби наше'дшей пла'чущiй, лю'битъ сла'сть. 

рм~д. Jа='коже на вjьса'хъ, непостоя'ненъ _е='сть 
сладостра'ствующагw по'мыслъ: _о=вогда` пла'четъ и= 
пла'чется грjьхw'въ ра'ди, _о=вогда' же ра'туетъ, и= 
противоглаго'летъ бли'жнему, w\тгоня'я сла^сти. 

рм~_е. Вся^ и=скуша'яй, и= до'брое содержа'й, 
послjь'довательнw w\т вся'кагw sла` о_у=дали'тся. 

рм~s. Долготерпjьли'въ му'жъ мно'гъ въ ра'зумjь: 
подо'бнjь и= словес_е'мъ прему'дрости прилага'й о_у='хо 
свое`. 

рм~з. Без\ъ па'мяти бж~iей ра'зумъ и='стинный бы'ти не 
мо'жетъ. Без\ъ пе'рвагw бо вторы'й ло'женъ _е='сть. 

рм~и. Жестокосе'рдаго по'льзуетъ тонча'йшагw ра'зума 
сло'во: поне'же без\ъ стра'ха, трудw'въ покая'нiя не 
прiе'млетъ. 

рм~f. Кро'ткому человjь'ку вjьрносло'вiе 
прили'чествуетъ: поне'же не и=скуша'етъ бж~iя 
долготерпjь'нiя, и= не побjьжда'ется ча'стымъ 
преступле'нiемъ. 

р~н. Му'жа си'льна да не w=бличи'ши w= тщесла'вiи, но 
покажи` _е=му` и=мjь'ющее нанести'ся безче'стiе. Си'мъ бо 
w='бразомъ разу'мный сла'дцjь w=блича'емь быва'етъ. 

рн~а. Ненави'дяй w=блич_е'нiя, по о_у=мышле'нiю лежи'тъ 
[погряза'етъ] во стра'сти. Любя'й же [_о='ное] jа='вjь, 
jа='кw предпрiя'тiемъ хо'дитъ. 

рн~в. Не жела'й слы'шати чужда^я лука'вствwванiя: въ 
таково'й бо во'ли и= черты^ лука'вствованiй напису'ются. 

рн~г. Sлы^мъ словес_е'мъ научи'вся, на себя` гнjь'вайся, 
а= не на глаго'лавшаго. Лука'вагw бо слу'ха, лука'въ и= 
w\твjьщава'тель. 

(с. 57)

рн~д. А='ще кто` съ суесло'вными человjь'ки бесjь'довати 
бу'детъ, пови'нна себе` да вмjьня'етъ таковы'хъ глагw'лъ, 
а='ще и= не вско'рjь по'слjь тогw`, но w\т дре'внягw до'лгу. 

рн~_е. А='ще о_у=ви'диши кого` лицемjь'рнw хва'ляща тя`, 
во свое` вре'мя w\т _о='нагw порече'нiя w=жида'й. 

рн~s. Настоя'щыя скw'рби премjьня'й на бу^дущая блага^я: 
и= никогда'же нерадjь'нiе разсла'битъ по'двигъ тво'й. 

рн~з. А='ще за тjьле'сное подая'нiе похва'лиши 
человjь'ка, jа='кw блага'го, кромjь` бг~а, по'слjь то'йжде 
лука'въ тебjь` jа=ви'тся. 

рн~и. Вся'кое бла'го w\т гд\са смотри'тельнjь 
прихо'дитъ: и= нося'щiе _о='ная, су'ть служи'тели бла^гъ. 

рн~f. Сплет_е'нiя бла^гъ и= sw'лъ ра'внымъ по'мысломъ 
прiе'мли: и= та'кw премjьня'етъ бг~ъ нера'вность веще'й. 

р~_кс. Нера'вность помыслw'въ нано'ситъ _о=сw'бныя 
премjь^ны: зане` бг~ъ нево'льное во'льному сро'днjь 
приложи'лъ.

р_кс~а. Чу'вств_енная, о_у='мныхъ су'ть порожд_е'нiя, 
нося'щая подоба'ющее по w=предjьле'нiю бж~iю. 

р_кс~в. Се'рдцу сладостра'ствующу, по'мыслы и= словеса` 
па^губныя прозяба'ютъ: и= w\т ды'ма вну'трь лежа'щее 
вещество` познава'емъ. 

р_кс~г. Пребыва'й въ ра'зумjь, и= не о_у=труди'шися во 
и=скуше'нiяхъ: w\т_ону'дуже w\тходя` терпи` находя^щая. 

р_кс~д. Моли'ся, да не прiи'детъ ти` и=скуше'нiе: 
прише'дшее же прiими` jа='кw твое`, а= не чу'ждее. 

р_кс~_е. W\тврати` мы'сль w\т вся'кагw лихои'мства, и= 
тогда` возмо'жеши о_у=ви'дjьти кw'зни дiа'вwльскiя. 

р_кс~s. Глаго'ляй вся^ ви'дjьти кw'зни дiа'вwльскiя, 
jа='коже не вjь'сть себе`, соверше'нна себе` jа=вля'етъ. 

р_кс~з. _Е=гда` и=зы'детъ о_у='мъ w\т тjьле'сныхъ 
попече'нiй, ви'дитъ по мjь'рjь о_у=хищр_е'нiя врагw'въ. 

р_кс~и. Совосхища'емый по'мыслы w=слjьпля'ется w\т 
ни'хъ, и= дjь^йствiя грjьха` ви'дитъ, вины' же дjь'йствiй 
о_у=ви'дjьти не мо'жетъ. 

р_кс~f. И=ны'й твори'тъ jа='внjь за'повjьдь, рабо'тая 
стра'сти, и= лука'выми по'мыслы благо'е дjья'нiе потребля'я. 

(с. 58)

р~_о. Вводи'мь въ нача'ло sла`, не глаго'ли, jа='кw не 
побjьди'тъ мя`. Поколи'ку бо вво'дишися, потоли'ку о_у=же` 
побjьжде'нъ _е=си`. 

р_о~а. Ко'еждо быва'ющее w\т ма'ла начина'ется, и= 
поча'стнw пита'емо, возраста'етъ. 

р_о~в. Мре'жа многоплете'нна _е='сть ко'знь sло'бы, и= 
ча'стjь запу'тавыйся, а='ще вознеради'тъ, w\твсю'ду 
w=б\ъе'млется. 

р_о~г. Не жела'й слы'шати sлополу'чiя вражде'бныхъ 
человjь^къ. Слы'шащiи бо такwвы'я глаго'лы, плоды` взе'млютъ 
своегw` произволе'нiя. 

р_о~д. Не вся'ку ско'рбь находи'ти человjь'кwмъ за 
грjьхи` мни`: су'ть бо нjь'цыи благоугожда'ющiи, и= 
и=скуша'емiи. Пи'сано бо _е='сть: нечести'вiи и= 
беззакw'нницы и=зжену'тся.{_Псал. л~s, ст. к~и.} Подо'бнjь, 
и= хотя'щiи благоче'стнw жи'ти w= хр\стjь`, гони'ми 
бу'дутъ.{в~ Тiм. гл. г~, ст. в~_i.}

р_о~_е. Во вре'мя ско'рби ви'ждь прило'гъ сла'сти: 
поне'же бо о_у=тjьша'етъ ско'рбь, благопрiя'тенъ [на'мъ] 
быва'етъ. 

р_о~s. Нjь'цыи му'дрыми глаго'лютъ 
о_у=доборазсужда'ющихъ w= чу'вственныхъ веща'хъ: му'дри же 
су'ть w=блада'ющiи свои'ми хотjь'нiями. 

р_о~з. Пре'жде и=стребле'нiя sw'лъ, да не повине'шися 
се'рдцу твоему`: какwва' бо влож_е'нiя и='мать, таковы'хъ и= 
приложе'нiй взыску'етъ. 

р_о~и. Jа='коже су'ть sмiи^ срjьта'ющiися въ пеще'рахъ, 
и= су'ть и=нi'и кры'ющiися во хра'минахъ: та'кw су'ть 
стра^сти, мы'сленнjь воwбража'_емыя, и= су'ть и=ны^я 
дjь'ятельнjь дjь'йству_емыя, а='ще и= w\т _е=ди'ныхъ въ 
другi^я w='бразы преwбража'ются. 

р_о~f. _Е=гда` о_у=ви'диши вну'трь лежа^щая си'льнjь 
дви^жима, и= къ стра'сти призыва^юща безмо'лвствующiй 
о_у='мъ: вjь'ждь, jа='кw о_у='мъ нjь'когда сiя^ предвари'лъ, 
и= въ дjья'нiе сiе` приведе`, и= въ се'рдце вложи`. 

р~п. Не составля'ется _о='блако без\ъ дыха'нiя вjь'тра, 
и= не ражда'ется стра'сть без\ъ мы'сли.

(с. 59)

рп~а. _Е=гда` не ктому` твори'мъ по'хwти плотскi^я, по 
писа'нiю, о_у=до'бь w= гд\сjь преста'нутъ вну'трь 
предлежа^щая.

рп~в. W='бразы мечта'нiя о_у=ма` лука'внjьйшыя су'ть и= 
крjь'пльшыя: помы'сл_енныя же си'хъ вино'вни и= 
предвари'т_ельны су'ть. 

рп~г. _Е='сть sло'ба, въ се'рдцjь содержа'щаяся, 
да'внягw ра'ди предпрiя'тiя, и= _е='сть sло'ба, по'мыслы 
ра'тующая, повседне'вными вещьми`. 

рп~д. Бг~ъ дjья^нiя и= намjь'р_енiя вмjьня'етъ. Да'стъ 
ти`, глаго'летъ бо, гд\сь по се'рдцу твоему`.{_Псал. f~_i, 
ст. _е~.}

рп~_е. Въ разсма'триванiи со'вjьсти не пребыва'ющiй, 
ниже` тjьл_е'сныя труды` w= благоче'стiи прiе'млетъ. 

рп~s. Со'вjьсть _е='сть _е=сте'ственная кни'га. 
Дjь'ятельнjь чита'ющiй _о='ную, и=ску'сомъ познае'тъ 
бж~е'ственное заступле'нiе. 

рп~з. Не прiе'мляй во'льныхъ трудw'въ w= и='стинjь, w\т 
нево'льныхъ лютjь'е наказу'емь быва'етъ. 

рп~и. Позна'вый во'лю бж~iю, и= по си'лjь творя'й 
_о='ную, ма'лjьми труды` вели'кихъ и=збjьжи'тъ. 

рп~f. Кромjь` моли'твы и= терпjь'нiя хотя'й побjьди'ти 
и=скуш_е'нiя, не w\три'нетъ я=`, но мно'жае w=плете'тся 
_о='ными. 

р~ч. Гд\си сокрове'нъ _е='сть во свои'хъ за'повjьдехъ, 
и= и='щущымъ _е=го` по мjь'рjь w=брjьта'ется. 

рч~а. Да не рече'ши: сотвори'хъ за'пwвjьди, и= не 
w=брjьто'хъ гд\са. Ра'зумъ бо съ пра'вдою, по писа'нiю, 
мно'жицею w=брjь'лъ _е=си`, пра'вw же и='щущiи _е=го`, 
w=бря'щутъ ми'ръ. 

рч~в. Ми'ръ _е='сть страсте'й и=збавле'нiе, _е='же без\ъ 
дjь'йствiя ст~а'гw дх~а не w=брjьта'ется. 

рч~г. И=но'е _е='сть дjь'ланiе за'повjьди, а= и=но'е 
добродjь'тель, а='ще и= дру'гъ w\т дру'га вины^ 
благопрiе'млютъ. 

рч~д. Дjь'ланiе за'повjьди глаго'лется, внегда` 
содjь'яхомъ повелjь'нное, добродjь'тель же, внегда` 
содjь'ланное о_у=го'дно _е='сть вои'стинну.

(с. 60)

рч~_е. Jа='коже _е=ди'но _е='сть чу'вственное 
бога'тство, по стяжа'нiю же многоча'стнw: та'кw _е=ди'на 
_е='сть добродjь'тель, многоwбра^зная же и=мjь'етъ 
дjь^йствiя. 

рч~s. Кромjь` дjь'ла о_у=хищря'яйся и= глаго'ляй 
словеса`, богатjь'етъ w\т непра'вды, и= труды` _е=гw`, по 
писа'нiю въ до'мы чу'жды вхо'дятъ. 

рч~з. Вся^ повину'тся зла'ту, глаго'летъ писа'нiе, и= 
благода'тiю бж~iею мы'сл_енная о_у=пра'вл_ена бу'дутъ. 

рч~и. Со'вjьсть блага'я моли'твою w=брjьта'ется, и= 
моли'тва чи'стая со'вjьстiю. _Е=ди'но бо друго'е по 
_е=стеству` прiе'млетъ. 

рч~f. I=а'кwвъ i=w'сифови ри'зу пе'стру сотвори` и= 
гд\сь кро'ткому ра'зумъ и='стины да'руетъ, jа='коже пи'сано 
_е='сть: jа='кw научи'тъ гд\сь крw'ткiя пут_е'мъ 
свои^мъ.{_Псал. к~д, ст. f~.}

с~. Всегда` дjь'лай благо'е по си'лjь, и= во вре'мя 
бо'льшагw не w=браща'йся на ме'ньшее: w=брати'выйся бо 
вспя'ть, глаго'летъ, нjь'сть о_у=пра'вленъ въ цр\ствiи 
бж~iи.{Луки` гл. f~, ст. _кс~в.}
