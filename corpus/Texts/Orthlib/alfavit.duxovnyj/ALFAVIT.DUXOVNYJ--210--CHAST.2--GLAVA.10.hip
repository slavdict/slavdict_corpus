<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть в~

Глава` деся'тая

W= _е='же jа='кw нjь'сть ни во _е=ди'ной мi'ра сегw` 
ве'щи поко'я, то'чiю во _е=ди'номъ гд\сjь бз~jь вjь'чный 
_е='сть поко'й.

Въ мi'рjь се'мъ вре'менномъ поко'я и= о_у=тjьше'нiя не 
и=щи`, никогда'же бо _е=гw` w=бря'щеши: а='ще и= все` 
о_у=хищре'нiе пока'жеши, тишины` и= и=звjь'стнагw 
о_у=тjьше'нiя въ вjь'цjь се'мъ не наслади'шися: не бо` 
мо'жетъ сiе` тлjь'нное и= вре'менное о_у=строе'нiе дарова'ти 
ми'ръ и= поко'й душjь`, а='ще не гд\сь са'мъ бл~года'тiю 
свое'ю о_у=поко'итъ, и= ми'ръ _е='й да'руетъ, jа='коже са'мъ 
рече`: ми'ръ мо'й даю` ва'мъ: ми'ръ мо'й w=ставля'ю ва'мъ 
(I=wа'н. за\ч м~и). Во мнjь` ми'ръ и=мjь'йте и= поко'й, а= 
не въ чесо'мъ и='номъ.

[в~] Внемли`, а='ще гдjь` ми'ръ и= поко'й въ чесо'мъ 
на'йдеши; а='ще гдjь` тишину` и= и=звjь'стное о_у=тjьше'нiе 
получи'ши; въ сла'вjь ли мi'ра сегw`; въ бога'тствjь ли 
вре'менномъ; въ пи'щи ли и= питiи`; въ сласте'хъ ли и= 
по'хотехъ плотски'хъ; во снjь` и=ли` лjь'ности; въ красотjь` 
ли и= любви` плотстjь'й; и=ли` въ чесо'мъ и=но'мъ; но 
нjь'сть нигдjь'же w\т си'хъ ни _е=ди'нагw ми'ра и= поко'я, 
то'чiю непреста'нное души` томле'нiе и= мяте'жъ.

[г~] Но о_у='бw внемли`, а='ще _е='сть во сла'вjь и= 
почита'нiи сегw` мi'ра поко'й и= тишина`; нjь'сть 
вои'стинну: сла'ва бо мi'ра сегw` вско'рjь и=змjьня'ется, 
па'че же смjьше'нна _е='сть съ безче'стiемъ и= 
w=болга'нiемъ. Дне'сь мно'гажды человjь'цы почита'ютъ, 
о_у='трw же безче'стятъ: дне'сь дw'брая вjьща'ютъ, о_у='трw 
же sла^я: _е=ди'ни сла'вятъ и= почита'ютъ, друзi'и же 
безче'стятъ и= ху'лятъ. Дне'сь нjь'кто сла'вимъ и= 
почита'емъ бjь`, о_у='трw же внеза'пу w=безче'стится. Не 
пребыва'етъ сла'ва мi'ра сегw` никогда'же w\твсю'ду ра'внjь 
во _е=ди'ной мjь'рjь стоя'ща, но всегда` jа='кw луна` 
непреста'ннw и=змjьня'ется.

[д~] Но въ бога'тствjь ли и= и=мjь'нiи _е='сть поко'й и= 
тишина`; Ни` о_у=`бо: бога'тство бо вско'рjь и=счеза'емо и= 
погиба'емо быва'етъ, и= со sjь'льнымъ попече'нiемъ и= 
молво'ю быва'ти w=бы'че, и= никогда'же ми'ра и= поко'я 
человjь'ку да'руетъ. _Е=ли'кw вя'щшее бога'тство, толи'кw 
мно'жайшыя молвы^ и= попеч_е'нiя. А='ще кто` и= всегw` мi'ра 
бога'тство стя'жетъ, вся'кw w\т мо'лвъ и= w\т жела'нiя 
никогда'же преста'нетъ: не о_у=довлева'ется си'мъ, но 
вя'щшагw _е=ще` тре'буетъ: са'мъ себjь` вjь'ры не _е='млетъ, 
всегда` въ болjь'зни и= стра'сjь _е='сть, да w\т чесогw` не 
w=скудjь'етъ. W\т всjь'хъ и='мать за^висти, w\т всjь'хъ 
и='мать рв_е'нiя, никогда'же ми'рну ду'шу во дни` и= въ 
нощи` бы'ти w=ставля'етъ.

[_е~] Но въ пи'щи ли и= питiи` и= сласте'хъ плотски'хъ 
_е='сть поко'й; Ника'коже: что' бо за поко'й _е='сть 
w=б\ъя'дшемуся и= о_у=пи'вшемуся; то'чiю дме'нiе, рыга'нiе, 
хрехота'нiе, сири'ща w=тягче'нiе, чре'ву разсjьда'нiе: си'мъ 
о_у=слади'ся, си'мъ же w=горчи'ся: w=пи'вшемуся же та'кожде 
главоболjь'нiе, рука'мъ трясе'нiе, ра'зума помраче'нiе, 
и=змjьне'нiе зра'ка, къ мл~твамъ w=каменjь'нiе, и= 
w\тчужде'нiе гд\сни бл~года'ти, послjьди' же ско'рбь и= 
sjь'льная печа'ль, па'че же и= са'мая та` пи'ща и= питiе` со 
sjь'льною молво'ю и= попече'нiемъ быва'ти w=бы'че.

[s~] Но во снjь` ли и= лjь'ности _е='сть поко'й и= 
тишина`; Нjь'сть та'кw: ниже` въ си'хъ и=звjь'стный поко'й 
и= тишина`, но па'че разслабле'нiе, нечу'вствiе, о_у=ны'нiе, 
тма`, помраче'нiе, тягота`, безнаде'ждiе, тщета`: w=сну'ша 
бо, рече` сно'мъ свои'мъ, и= ничто'же w=брjьто'ша (_Псало'мъ 
_о~_е). И= са'мое то` плотско'е w=почива'нiе на мно'зjь 
прiе'млемо, тя'жесть, нездра'вiе и= разслабле'нiе 
прино'ситъ: и= па'че во снjь` нjь'сть и=звjь'стнагw поко'я, 
но мечта^нiя нощна'я помрач_е'нная, мечта^нiя лw'жна, 
прел_е'стна, бjьсw'вская, и='но ничто'же.

[з~] Но въ любви' ли плотско'й и= сладостра'стномъ 
безслове'сномъ похотjь'нiи _е='сть поко'й; Нjь'сть о_у='бw 
ни въ се'мъ поко'я: любо'вь бо плотска'я, нjь'сть и='стинная 
любо'вь, но ло'жная, лицемjь'рная, преле'стная, 
недоумjь'нная, дото'лjь, доне'лjь вся^ по во'ли и= по 
стра'сти су'ть. _Е=ли'кw наипа'че кого` пло'тски возлю'биши, 
толи'кw наипа'че безслове'снw тому` порабо'тишися: толи'кw 
наипа'че люби'мый лука'вствуетъ, о_у=хищря'етъ, 
растлjьва'ется, развраща'ется: пред\ъ _о=чи'ма си'це, за 
_о=чи'ма и='накw, горди'тся, самолю'бствуетъ. И= та'кw 
соверше'нныя и='стинныя тишины` и= поко'я въ любви` 
плотско'й никогда'же w=бря'щеши, то'чiю молву` и= смуще'нiе, 
пре'лесть же и= безслове'сное связа'нiе, и= w\т бг~а 
w\тчужде'нiе.

[и~] Тjь'мже всу'е мяте'тся вся'къ человjь'къ живы'й, 
всу'е мяте'тся вся'къ земноро'дный, о_у='бw _о='бразомъ 
хо'дитъ человjь'къ, _о=ба'че всу'е мяте'тся, глаго'летъ 
пр\оро'къ (_Псало'мъ л~и). Всу'е вои'стинну мяте'тся вся'къ 
человjь'къ живы'й, и=ща` въ земны'хъ и= тлjь'ющихъ ве'щехъ 
поко'я: но никогда'же w=бря'щетъ _е=гw`. Сегw` ра'ди ми'луя 
и= щадя` гд\сь свое` созда'нiе, лу^чшая w= на'съ 
предзрjь'вши, о_у=мы'сленнw сократи` сiю` жи'знь на'шу. да 
не на мно'зjь всу'е тружда'емся и= безслове'снw w= 
мимотеку'щихъ ве'щехъ пече'мся: jа='коже и= са'мъ гд\сь къ 
ма'рfjь многопеку'щейся глаго'лаше: ма'рfо, рече`, ма'рfо, 
пече'шися, и= мо'лвиши w= мно'зjь, _е=ди'но же _е='сть на 
потре'бу. Марi'а же немногопеча'льна, бл~гу'ю ча'сть и=збра` 
гд\са, jа='же не w\ти'мется w\т нея` во вjь'ки (Луки` за\ч 
н~д). Показу'етъ гд\сь, jа='кw _е=ли'кw а='ще человjь'къ, 
наипа'че всу'е мяте'тся, сокро'вищствуетъ, но не вjь'сть 
кому` собира'етъ. Нjь'сть о_у='бw ни _е=ди'нагw въ мi'рjь 
се'мъ и=звjь'стнагw, ни во _е=ди'ной ве'щи поко'я и= 
тишины`, то'чiю непреста'нный мяте'жъ и= sjь'льное души` 
томле'нiе.

[f~] Въ бз~jь же то'чiю _е=ди'номъ, и= въ бл~года'ти 
дх~а прест~а'гw ми'ръ, тишина` и= вjь'чный поко'й: та'мw 
ра'дость, та'мw весе'лiе, та'мw безпеча'лiе, безсме'ртiе, 
безбоя'знство: та'мw ми'ръ нера'тенъ, поко'й непремjь'ненъ: 
ра'дость неконча'емая, присносу'щное наслажде'нiе, при'снw 
наслажда'ющее человjь'ка. Возлюби` то'чiю и='стиннw всjь'мъ 
се'рдцемъ гд\са, и= вкуси'вши, и=звjь'стнjь позна'еши, 
jа='кw бла'гъ _е='сть гд\сь, и= са'мъ разлуче'нiя w\т 
тjь'ла, и= съ гд\семъ всегда'шнягw пребыва'нiя sjьлw` 
возжела'еши. _О='нъ бо _е='сть ще'дръ и= ми'лостивъ, 
бл~гоутро'бенъ, _о=ц~ъ щедро'тъ, и= бг~ъ вся'кiя о_у=тjь'хи. 
_О='нъ _е='сть вjь'чный поко'й, _е=ди'нъ то'чiю _о='нъ са'мъ 
ду'шу на'шу о_у=поко'итъ и= о_у=тjь'шитъ, и= рече'тъ _е='й: 
прiиди` вся` до'брая бли'жняя моя`, и= поро'ка нjь'сть въ 
тебjь`: гряди` w\т лv"ва'на, невjь'сто, гряди` w\т лv"ва'на: 
о_у=се'рдны на'съ сотвори` сестро` на'ша невjь'сто, jа='коже 
глаго'летъ соломw'нъ (Пjь'снь пjь'сней гл\ва д~). и= та'кw 
всjь'хъ бла^гъ наслjь'дницу ю=` себjь` сотвори'тъ.

[_i~] Сегw` ра'ди бг~а _е=ди'наго взыску'й, бг~а 
_е=ди'наго всjь'мъ ср\дцемъ возлюби`, да поко'й вjь'чный и= 
ти'хое приста'нище души` свое'й w=бря'щеши, и= 
присносу'щнагw наслажде'нiя сподо'бишися. любо'вь бо бж~iя 
_е='сть присносу'щна, жела'нiе _е=гw` неисповjьди'мо, и= 
о_у=тjьше'нiе _е=гw` никогда'же престае'мо, при'снw 
о_у=веселя'ющее ду'шу человjь'чу: вся'ку любо'вь плотску'ю, 
вся'ко жела'нiе земно'е, тма'ми т_е'мъ превосходя'щее. 
любо'вь бж~iя ненасы'тима _е='сть, жела'нiе _е=гw` 
непрестае'мо, всю` ду'шу свjь'тлу, зра'чну, просвjьще'нну, 
ра'достну, ве'селу, безстра'стну, безпеча'льну, 
нелjь'ностну, неуны'лу твори'тъ, не сотре'нну, ниже` 
скуча'ему, не а='лчну, не жа'ждну, но при'снw всjь'хъ бла^гъ 
преисполня'ему и= насыща'ему о_у=стро'итъ. W=тре'тъ гд\сь 
вся'ку сле'зу w\т _о='чiю всjь'мъ се'рдцемъ _е=гw` 
возлюби'вшихъ, и= w\ти'метъ вся'кое воздыха'нiе (А=пока'л. 
гл\ва з~). _W бж\ственныя любве`! _W бж\ственнагw жела'нiя! 
_W бж\ственныя сла'дости и= о_у=тjьше'нiя! бл~же'нъ _е='сть, 
и='же сегw` сподо'бится: бл~же'нъ _е='сть, и='же сiе` 
прiи'метъ w= хр\стjь` i=и~сjь гд\сjь на'шемъ!


