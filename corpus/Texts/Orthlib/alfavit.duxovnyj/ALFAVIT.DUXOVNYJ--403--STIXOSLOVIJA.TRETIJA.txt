<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Стiхослw'вiя тр_е'тiя,

рачи'тельнагw къ бг~у вопiе'нiя.

О_у=се'рднjь ко хр\сту` вопi'й, глаго'ля:

а~ Почто` тебе` гд\са моего` всjь'мъ се'рдцемъ мои'мъ не 
люблю`; Почто` все` жела'нiе мое`, и= хотjь'нiе мое` тебjь` 
не w\тда'мъ; Почто` все'ю душе'ю мое'ю и= всjь'мъ 
помышле'нiемъ мои'мъ во твою` прест~у'ю любо'вь не 
о_у=глубле'нъ _е='смь; Ты' бо мя` всего` сотвори'лъ _е=си`, 
и= вся^ ту'не ми` дарова'лъ _е=си`: ве'сь _е='смь w\т тебе`, 
ве'сь _е='смь тво'й, ве'сь да бу'ду въ тебjь`. Почто` 
w=тяза'юся, и= съ sjь'льнымъ о_у=се'рдiемъ къ тебjь` не 
припаду`; ты' бо w\т небытiя` въ бытiе` приве'лъ мя` _е=си`, 
и= непреста'ннw пече'шися w= души` мое'й, _w бж~е мо'й. Ты' 
мя пита'еши, живи'ши мя`, защища'еши, сохраня'еши, 
покрыва'еши ду'шу мою`, да'руеши ми` крjь'пость, здра'вiе, 
w=кормля'еши, вразумля'еши, просвjьща'еши, посо'бствуеши, 
руково'дствуеши, и= наставля'еши мя` на вся^кая дjьла` 
блага^я, вся^ блага^я и= спас_е'нная w= мнjь` дjь'еши, _w 
бж~е мо'й!

Па'ки къ бг~у те'плjь вопi'й:

[в~] Ка'кw о_у='бw тебе` а='зъ люби'ти не и='мамъ, гд\си 
мо'й; ка'кw къ тебjь` не и='мамъ прилjьпля'тися; ты' бо ми` 
_е=си` бг~ъ _е=ди'нъ, и=сто'чникъ жи'зни, и= пода'тель 
всjь'хъ бла^гъ, творе'цъ мо'й и= гд\сь. Вси` о_у=даля'ющiися 
w\т тебе` поги'бнутъ, вси` невзыска'ющiи тебе` не спасу'тся: 
потреби'лъ бо _е=си` вся'каго любодjь'ющаго w\т тебе`: вси` 
бога'тiи въ плотски'хъ сласте'хъ, и='стиннw невзыска'ющiи 
тебе`, w=бнища'ша и= взалка'ша: взыска'ющiи же тебе`, не 
лиша'тся вся'кагw бла'га. Тjь'мже де'нь и= но'щь къ тебjь` 
да о_у='треннюю, де'нь и= но'щь да тебе` жа'жду, _w бж~е 
мо'й! и= всjь'мъ се'рдцемъ люблю' тя: _е=ди'но проси'хъ w\т 
тебе` гд\са моегw`, то` да взыщу`, _е='же жи'ти ми` въ дому` 
твое'мъ вся^ дни^ живота` моегw`, _е='же зрjь'ти ми` 
красоты^ твоя^, и= посjьща'ти цр~ковь ст~у'ю твою`. Тебjь` 
рече` ср\дце мое`: гд\са взыщу`: взыска` тебе` лице` мое`, 
лица` твоегw` гд\си взыщу`.

Па'ки ко хр\сту` о_у=се'рднjь взыва'й:

[г~] Ка'кw тебе` не и='мамъ люби'ти гд\са моего`; Ты' бо 
мо'й _е=си` живо'тъ, ты` _е=си` мое` спасе'нiе, ты` _е=си` 
моя` сла'ва и= похвала`, ты` _е=си` мое` бога'тство и= 
вjь'чное сокро'вище, ты` _е=си` моя` наде'жда и= 
о_у=пова'нiе, ты` _е=си` мое` ра'дованiе и= вjь'чный поко'й. 
Лу'чше ли ми` люби'ти ве'щь су'етную, ве'щь неизвjь'стну, 
ве'щь превра'тну, ве'щь поги'бельну, ло'жну, не'же тебе` 
и='стиннаго живота` моего`; Сегw` ра'ди всю` наде'жду мою`, 
все` о_у=пова'нiе мое`, все` жела'нiе мое` въ тебjь` 
_е=ди'номъ да полага'ю, гд\си: все` се'рдце мое`, всю` ду'шу 
мою`, вся^ помышл_е'нiя моя^ въ тебjь` _е=ди'номъ да 
о_у=глубл_е'нна и='мамъ: вся^ вну'тр_енняя моя^ чле'нове и= 
мо'зги тебjь` _е=ди'ному да и=злiю`, да ве'сь бу'ду въ 
тебjь`, ты' же во мнjь`: да о_у=вjь'мъ и= позна'ю тебе` 
вои'стинну _е=ди'наго и='стиннаго бг~а и= гд\са, и= _е=го'же 
посла'лъ _е=си` i=и~са хр\ста`, и= во свjь'тjь твое'мъ 
о_у=зрю` свjь'тъ благода'ти твоегw` прест~а'гw дх~а.

Па'ки ко гд\су немо'лчнw восклица'й:

[д~] Ка'мw пойду` w\т тебе` гд\са моегw`; и= w\т лица` 
твоегw` ка'мw бjьжу`; А='ще взы'ду на нб~о, ты` та'мw 
_е=си`: а='ще сни'ду во а='дъ, та'мw _е=си`: а='ще возму` 
крилjь` мои` ра'нw, и= вселю'ся въ послjь'днихъ мо'ря, и= 
та'мw бо рука` твоя` наста'витъ мя`, и= о_у=держи'тъ мя` 
десни'ца твоя` (_Псало'мъ рл~и). Ка'мw пойду`, и= гдjь` 
w=бря'щу и='намw вjь'чный живо'тъ, а='ще не въ тебjь` 
созда'тели мое'мъ; Ка'мw w=бря'щу и='намw о_у=тjьше'нiе и= 
ра'дость, приста'нище и= поко'й души` мое'й, а='ще не въ 
тебjь`, гд\си бж~е мо'й; ка'мw w\т тебе` пойду`; ты' бо 
глаго'лы живота` вjь'чнагw и='маши въ себjь`. Ты` _е=си` 
и=сто'чникъ живота`, и= пода'тель всjь'хъ бла^гъ. Возжада` 
тебе` душа` моя`, возжада` тебе` се'рдце мое`, бж~е живота` 
моегw`. Да о_у=слади'тмися твое` прест~о'е и='мя, 
пресла'дкагw гд\са моегw` i=и~са, да о_у=ра'нена бу'детъ 
и='мъ душа` моя`, да о_у=я'звено бу'детъ мое` се'рдце, да 
ничто'же и='мамъ любе'знjьйше во все'мъ житiи` мое'мъ, па'че 
твоегw` прест~а'гw и='мене: да бу'дутъ сладча'йша словеса` 
твоя` горта'ни моему`, и= о_у=стw'мъ мои'мъ па'че ме'да, и= 
w=правда'нiя твоя` да вожделjь'нна ми` бу'дутъ гд\си, па'че 
зла'та и= ка'мене че'стна мно'га, и= сла^ждша па'че ме'да и= 
со'та!

Па'ки къ бг~у те'плjь вопi'й:

[_е~] Что` о_у='бw душа` моя` возлю'битъ въ вjь'цjь 
се'мъ; что` возжела'етъ; w= чесо'мъ восхо'щетъ 
о_у=тjь'шитися, а='ще не w= тебjь` _е=ди'номъ гд\сjь бз~jь 
мое'мъ; А='ще бо возлю'битъ пи'щу и= питiе`, прельща'ется: 
вре'м_енна бо и= тлjь^нна су'ть: а='ще возлю'битъ сла'ву, 
красоту` и= почита'нiе мi'ра сегw`, всу'е мяте'тся: 
прехо'дитъ бо и= погиба'етъ вско'рjь. А='ще возлю'битъ 
зла'то и= сребро`, не вjь'сть кому` собира'етъ: вся' бо 
здjь` на земли` w=ста'нутъ, въ пра'хъ и= пе'пелъ 
премjьня'тся. Нjь'сть нигдjь'же въ си'хъ и=звjь'стнагw 
о_у=тjьше'нiя и= поко'я: душа' бо w\т сво'йственнагw 
сво'йства w\тто'ргшаяся, нигдjь` и='мать ми'ра и= поко'я, 
а='ще не къ тебjь` гд\су своему` па'ки w=брати'тся, 
w\тню'дуже бытiе` свое` и='мать: а='ще не тебе` всjь'мъ 
се'рдцемъ свои'мъ возлю'битъ, а='ще бл~года'ти прест~а'гw 
твоегw` дх~а не бу'детъ прича'стна, ничи'мже возмо'жетъ 
и=звjь'стнw о_у=тjь'шитися и= о_у=весели'тися.

Па'ки те'плjь ко гд\су рцы`:

[s~] Всу'е мяте'тся вся'къ человjь'къ живы'й (_Псало'мъ 
л~и), не любя'й тебе` гд\са своегw`: всу'е тружда'ется 
вся'къ земноро'дный, не прилjьпля'яся къ тебjь` всjь'мъ 
се'рдцемъ свои'мъ, и= не взыску'яй тебе` де'нь и= но'щь. 
Почто` и= живе'тъ человjь'къ; почто` и= роди'лся _е='сть въ 
мi'ръ, а='ще вотще` и=знуря'етъ дни` своя`; вотще' бо и= 
тече'нiе _е=гw` _е='сть. Всу'е нарица'етъ и='мя твое` 
ст~о'е, не любя'й тебе` гд\са своегw`, и=сто'чника жи'зни и= 
пода'теля всjь'хъ бла^гъ! О_у=язви` ду'шу мою` бж~е'ственною 
твое'ю любо'вiю, _w созда'телю мо'й! о_у=ра'ни се'рдце мое`, 
содjь'телю всея` тва'ри: а='ще бо къ тебjь` не прилjьплю'ся 
гд\су моему`, что` о_у='бw твори'ти бу'ду; а='ще къ тебjь` 
не присоедине'нъ бу'ду, что` содjь'ю не вjь'дя; а='ще w\т 
пути` твоегw` пра'вагw w\твращу'ся, въ послjь'дняя sла^я 
впаду`: къ тебjь' бо присоедине'нiе, живо'тъ _е='сть: w\т 
тебе` w\тчужде'нiе, вjь'чная сме'рть и= поги'бель и= 
безконе'чная му'ка. Присоедини' мя ты` са'мъ, гд\си, и='миже 
вjь'си судьба'ми, jа='кw человjьколю'бецъ и= преще'дрый 
гд\сь.

Па'ки къ бг~у те'плjь вопi'й:

[з~] Почто` предпочита'ю суету` и= сла'сть тлjь'нную; 
предпочита'ю сла'ву вре'менную, красоту` смра'дную, 
бога'тство и=счезнове'нное; предпочита'ю вся'кую sлу'ю 
ве'щь, па'че тебе` гд\са моегw`, бл~года'теля преще'драгw; 
Ко'е мое` безу'мiе; ка'я моя` слjьпота`; о_у=вы` мнjь` 
грjь'шному! о_у=вы` мнjь` _о=кая'нному! о_у=вы` мнjь` 
помраче'нному! но _о=ба'че да'руй ми` сiе`, _w бж~е мо'й! 
jа='кw да ничто'же возлюблю` въ вjь'цjь се'мъ, кромjь` тебе` 
гд\са моего`. Да не возлюблю` сла'вы, бога'тства, сла'сти, 
красоты` и= тлjь'нiя: но да тебе` то'чiю _е=ди'наго 
созда'теля моего` всjь'мъ се'рдцемъ мои'мъ, и= все'ю душе'ю 
мое'ю возлюблю`, и= ничто'же предпочита'ю па'че твоея` 
любве`.

Па'ки любе'знjь къ бг~у глаго'ли:

[и~] Что` о_у='бw и='но люби'ти и='мамъ, а='ще не тебе` 
гд\са моего`, и= созда'теля, и='же мя` всего` сотвори'лъ 
_е=си`, и= всего' мя ма'нiемъ свои'мъ содержи'ши, пита'еши, 
живи'ши, и= вся^ къ поле'зному о_у=строя'еши, jа='коже са'мъ 
вjь'си, гд\си; И=ли` лу'чше ми` люби'ти ве'щь су'етную, 
ве'щь превра'тную, не'жели тебе` гд\са моего` и= созда'теля; 
и=ли` лу'чше ми` люби'ти тва'рь, не'же тебе` творца` тва'ри; 
созда'нiе, не'же тебе` созда'теля; А='ще бо тебе` гд\са 
моегw` всjь'мъ се'рдцемъ не возлюблю`. что` о_у='бw и='ное 
люби'ти и='мамъ; ко и=но'му ли чесому` прилjьплю'ся; и=ли` 
и=но'ю ко'ею ве'щiю порабоще'нъ бу'ду;

Па'ки къ бг~у о_у=се'рднjь взыва'й:

[f~] Не лу'чше ли ка'пли при и=сто'чницjь, розгjь` при 
ко'рени, о_у='ду при главjь`; _е='й, вся'кw лу'чше. Си'це и= 
при тебjь` гд\сjь бз~jь мое'мъ не лу'чше ли _е='сть; ты' бо 
ми` _е=си` гд\сь _е=ди'нъ, прибjь'жище мое` и= 
о_у=тjьше'нiе, ты' ми _е=си` _е=ди'на наде'жда и= 
о_у=пова'нiе: и='нагw приста'нища и= о_у=тjьше'нiя не 
и='мамъ, и=ны'я наде'жды и= о_у=пова'нiя, ра'звjь тебе` бг~а 
моегw` не зна'ю. Ты' _е=си мо'й засту'пникъ, и= 
покрови'тель: ты' _е=си моя` сла'ва и= держа'ва и= 
присносу'щное ра'дованiе.

Па'ки прилjь'жнw гд\са моли`:

[_i~] Но о_у='бw молю` твое` бл~гоутро'бiе, _w 
созда'телю мо'й гд\си! прiими' мя въ любо'вь твою` ст~у'ю, 
просвjьти` мою` ду'шу, о_у=ясни` мо'й ра'зумъ, _w 
бл~года'телю мо'й! да о_у=ра'нитмися твое'ю бж~е'ственною 
любо'вiю душа`, да о_у=я'звенно бу'детъ мое` се'рдце, да 
свя'жется _е='ю крjь'пцjь, и= плjьне'на бу'детъ вся` въ 
твое` бж\ственное жела'нiе и= любо'вь: да пронзе'тъ и= 
прони'четъ всю` ду'шу мою`, всjь'хъ часте'й да ни _е=ди'на 
ча'сть, ни _е=ди'на клjь'ть души` мое'й w=ста'нетъ кромjь` 
_е=я`: да w\тве'рзеши вся` закле'пы души` моея`, да 
просвjьти'ши вся` моя` чу^вства, да о_у=тверди'ши и= 
о_у=поко'иши сiя^ въ души` мое'й: да ве'сь бу'ду въ тебjь`, 
ты' же во мнjь`: да твое` прест~о'е и='мя сла'влю, 
воспjьва'ю и= велича'ю, со безнача'льнымъ твои'мъ _о=ц~е'мъ, 
и= съ прест~ы'мъ и= бл~ги'мъ и= животворя'щимъ твои'мъ 
дх~омъ, всегда`, ны'нjь и= при'снw, и= во вjь'ки вjькw'въ, 
а=ми'нь.


