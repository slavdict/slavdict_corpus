<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть г~

Глава` тре'тiя

W= _е='же не гнjь'ватися, и= не памятоsло'бствовати ни 
на кого'же.

Вся'къ гнjь'ваяйся на бра'та своего` всу'е, пови'ненъ 
_е='сть суду`, глаго'летъ гд\сь (Матf. за\ч в~_i). Не 
гнjь'вайся ни на _е=ди'наго человjь'ка, а='ще и= sjьлw` w\т 
когw` w=скорбле'нъ бу'деши: гнjь'въ бо му'жа пра'вды бж~iя 
не содjь'ловаетъ, глаго'летъ а=п\слъ (I=а'к. за\ч н~а). 
Со'лнце да не за'йдетъ во гнjь'вjь ва'шемъ: вся'ка го'ресть, 
и= гнjь'въ, и= jа='рость, и= хула` да во'змется w\т ва'съ во 
вся'кою sло'бою: быва'йте же другъдру'гу бла'зи, милосе'рди, 
проща'юще другъдру'гу, jа='коже и= бг~ъ во хр\стjь` 
прости'лъ _е='сть ва'мъ, глаго'летъ а=п\слъ (_Е=фе\с. за\ч 
ск~з).

[в~] Блюди'ся и= благосло'вна гнjь'ва, да не смути'ши 
jа='ростiю душе'внагw своегw` _о='ка: смяте'ся бо, рече`, 
w\т jа='рости _о='ко мое`, w=бетша'хъ во всjь'хъ вразjь'хъ 
мои'хъ (_Псало'мъ s~), ни w= че'мже w\тню'дъ ни на кого` 
гнjь'ватися до'лженъ _е=си`, то'чiю а='ще кто` w\т бг~а и= 
любве` _е=гw` w\тлуча'лъ бы тя`. А='ще же не w\тлуча'етъ тя` 
никто'же, всу'е гнеjь'ваешися: _о=ба'че, никто'же никого'же 
w\т бг~а и= w\т любве` _е=гw`, не то'чiю человjь'къ, но 
ниже` _о='гнь, ни ме'чь w\тлучи'ти возмо'жетъ, глаго'летъ 
а=п\слъ (Ри'м. за\ч ч~f).

[г~] Сегw` ра'ди преста'ни w\т гнjь'ва, и= w=ста'ви 
jа='рость: не ревну'й _е='же лука'вновати, jа='кw 
лука'внующiи потребя'тся, терпя'щiи же гд\са, тi'и 
наслjь'дятъ зе'млю, глаго'летъ пр\оро'къ (_Псало'мъ л~s). 
Нjь'сть въ мi'рjь ниеди'ныя сицевы'я ве'щи, w= не'йже 
благосло'внjь раздража'тися, и= w=скорбля'тися безпа'мятнw 
на кого` и=мjь'лъ бы _е=си`, а='ще и= sjьлw` мни'ши бы'ти 
ну'жно и= потре'бно, но не w=бря'щеши, то'чiю w= сла'вjь 
бж~iей, и= w= презрjь'нiи _е=гw` за'повjьдей: _о=ба'че и= 
сiе` съ ра'зумомъ, да не ка'кw и=справля'я и=ны'хъ, сама'го 
себе` повреди'ши.

[д~] Нигдjь'же слы'шимъ гд\са jа=ря'щася, и= sjь'льнjь 
гнjь'вающася на согрjьша'ющихъ, но кро'тка и= 
долготерпjьли'ва. Научи'теся, рече`, w\т мене`, не 
jа='рости, ни гнjь'ва, но jа='кw кро'токъ _е='смь и= 
смире'нъ се'рдцемъ, и= w=бря'щете поко'й душа'мъ ва'шымъ 
(Матf. за\ч м~г). И= _е=гда` о_у=ченицы` гнjь'вающеся на 
согрjьша'ющихъ, глаго'лаху: гд\си, хо'щеши ли, рече'ма, да 
_о='гнь сни'детъ съ нб~се`, и= потреби'тъ и=`хъ; _О='нъ же 
запрети` и='ма, ре'къ: не вjь'ста, ко'егw дх~а _е=ста` 
(Луки` за\ч м~и). И= на'съ наказу'я глаго'лаше: а='ще 
w\тпуща'ете человjь'кwмъ согрjьш_е'нiя и='хъ, w\тпу'ститъ и= 
ва'мъ _о=ц~ъ ва'шъ нб\сный: а='ще ли не w\тпуща'ете 
человjь'кwмъ согрjьше'нiй и='хъ, ни _о=ц~ъ ва'шъ нб\сный 
w\тпу'ститъ ва'мъ согрjьше'нiй ва'шихъ (Матf. за\ч з~_i).

[_е~] Но о_у='бw рече'ши: w=би'дjьлъ ми` _о='нъ, 
sлосло'вилъ мя`, безче'стилъ мя` пред\ъ всjь'ми, sла^я ми` 
мы'слитъ, sла^я ми` твори'тъ, вели'ко ми` sло` содjь'ла: 
кто' о_у='бw вя'щше w=би'дjьнъ бы'сть па'че бг~а; кто` 
sлосло'вимь, безче'стимь, ху'лимь бы'сть па'че гд\са; jа='кw 
бiе'нъ зауше'нъ, w=плева'нъ бы'сть, ра'спятъ, и= копiе'мъ въ 
ре'бра прободе'нъ бы'сть: _о=ба'че не памятоsло'бствоваше, 
и= не гнjь'вашеся, но и= на кр\стjь` о_у=мира'я моля'шеся за 
согрjьша'ющихъ, глаго'ля: _о='ч~е, w\тпусти` и=`мъ, не 
вjь'дятъ бо, что` творя'тъ (Луки` за\ч р~м).

[s~] Кто` памятоsло'бствуя, и= безпа'мятнjь гнjь'ваяся, 
что` бла'го и=спра'ви; кто` не и=мjь'яй кро'тости и= 
долготерпjь'нiя, ку'ю соверше'нну добродjь'тель, и=ли` 
побjь'ду показа`; Никто'же. А=п\сли бо, а='ще бы 
безслове'снw jа=ри'лися, и= гнjь'валися на согрjьша'ющихъ, 
ниеди'наго бы на пу'ть спасе'нiя наста'вили, ниеди'наго бы 
ко хр\сту` привлекли`. А='ще нjь'когда и= w=жесточа'хуся на 
согрjьша'ющихъ, _о=ба'че не jа=ря'щеся и= без\ъ па'мяти 
гнjь'вающеся, но благоразу'мнw съ долготерпjь'нiемъ, бг~у w= 
согрjьша'ющихъ моля'щеся, и=справля'ху и= нака'зоваху и=`хъ.

[з~] Смотри'тельнjь w\т бг~а о_у=стро'ена _е='сть ма'ти 
пчела'мъ, не и=мjь'ти въ себjь` жа'ла: а='ще бо и=мjь'ла бы, 
всjь'хъ бы о_у=мерщвля'ла свои'мъ о_у=грызе'нiемъ. Се` 
_о='бразъ _е='сть старjь'йшинамъ: старjь'йшинjь бо вся'ко 
w\трече'но _е='сть и=мjь'ти въ себjь` забве'нный гнjь'въ и= 
jа='рость, да не всjь'хъ повину'ющихся о_у=мерщвля'етъ 
свои'мъ jа='ростнымъ нападе'нiемъ. Бу'ди о_у='бw ты` 
побjьжда'яй благи'мъ sло'е, а= не sло'е sлы'мъ: _о=гне'мъ бо 
_о=гня` не о_у=гаси'ши, но водо'ю: ниже` jа='рости 
jа='ростiю побjьди'ши, но кро'тостiю и= долготерпjь'нiемъ.

[и~] Лу'чше кого` и=спра'виши кро'тостiю, не'же 
jа=ря'ся: лу'чше ми'лостiю, не'же гнjь'вомъ: лу'чше _е='сть, 
да па'че лю'бятъ тя` повину'ющiися, не'же боя'тся: w\т 
боя'зни бо ражда'ется ло'жь и= лицемjь'рiе: w\т любве' же 
и='стина и= о_у=се'рдiе. А='ще бо съ jа='ростiю и= гнjь'вомъ 
и=справля'еши кого`, не то'чiю не и=спра'виши, но и= себе` 
и= _о='наго повреди'ши: jа=ря'йся бо и= безпа'мятнw 
гнjь'ваяйся, ничи'мже ра'знствуетъ w\т пiя'нагw: и='бо 
jа='рость и= гнjь'въ, и=зступле'нiе о_у=ма` творя'тъ, всегw` 
и=змjьне'на человjь'ка содjь'ловаютъ: гнjь'въ бо и= 
jа='рость, сiя^ су'ть ме'рзость, глаго'летъ i=ису'съ 
сiра'ховъ (Сiра\х. гл\ва к~з).

[f~] Jа=ря'йся, и= безпа'мятнw гнjь'ваяйся на кого`, не 
вjь'сть что` глаго'летъ: а='ще бо съ jа='ростiю и= гнjь'вомъ 
когда` и=зрече'тъ что`, посе'мъ разсмотрjь'въ со 
стыдjь'нiемъ вспя'ть возвраща'етъ своя` словеса`. Мно'зи, 
и=`же съ jа='ростiю и= гнjь'вомъ когда` содjь'яша что`, 
посе'мъ sjьлw` w= си'хъ раска'яшася: и='бо jа='рость 
попуще'нная помрача'етъ ра'зумъ, w=печаля'етъ ду'шу, 
погубля'етъ разсужде'нiе и= па'мять: и= что` посе'мъ бы'ти 
и='мать, вjь'дjьти не попуща'етъ. Jа=ря'йся и= безпа'мятнw 
гнjь'ваяйся, во все'мъ слjь'пъ _е='сть: о_у=держава'яй же 
гнjь'въ и= jа='рость, о_у=до'бнjь о_у=держи'тъ вся^ sла^я.

[_i~] Тjь'мже а='ще случи'тся ти` когда` раздражи'тися, 
и= разгнjь'ватися на кого`, тогда` наипа'че ничто'же 
глаго'ли, но и=ли` w\тиди`, и=ли` затвори` о_у=ста` своя`, 
да не и=зско'читъ jа='ростный пла'мень, и= w=пали'тъ ду'шу, 
и= су'щымъ съ тобо'ю сотвори'тъ напра'сенъ мяте'жъ: но 
_е=гда` о_у=га'снетъ jа='ростный пла'мень, и= ми'рно бу'детъ 
се'рдце, тогда` по се'мъ jа=`же ко и=справле'нiю ми'рнw 
глаго'ли: благопрiя'тнjьйшее твое` сло'во бу'детъ въ 
кро'тости _е=ди'но, не'же въ jа='рости глаго'лемыхъ ты'сяща. 
Мно'гw лу'чше и=спра'виши кро'тостiю, не'же jа=ря'ся и= 
раздража'яся: и= _о='наго бо благоразу'мнjь вразуми'ши, и= 
себе` сама'го по'льзуеши.


