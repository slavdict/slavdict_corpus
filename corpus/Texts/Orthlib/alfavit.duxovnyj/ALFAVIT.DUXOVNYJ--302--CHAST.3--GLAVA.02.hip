<::рус>  источник: Алфавит Духовный, оцифровка Александра Акимова

<::лат>  http://www.spiritalph.narod.ru/

<::слав>

Ча'сть г~

Глава` втора'я

W= _е='же не зави'дjьти кому` ни во _е=ди'ной ве'щи 
сегw` мi'ра.

Не зави'ди, человjь'че, ниеди'ному кому` w= 
благополуче'нiи сегw` вjь'ка преходя'ща: трава' бо _е='сть 
и= цвjь'тъ се'льный, вся'ка ве'щь въ мi'рjь: не зави'ди 
бога'ту и= сла'вну, ни въ земны'хъ сласте'хъ гобзу'ющему: но 
въ добродjь'телехъ процвjьта'ющему благоу'менъ подража'тель 
бу'ди. Почто' бо w= настоя'щихъ благополуче'нiихъ зави'дjьти 
и='маши, поне'же вся^ въ мi'рjь се'мъ вре'м_енная и= 
тлjь^нная су'ть; и=ли` бога'тъ, во вjь'ки ли та'кw 
пребу'детъ; А='ще кто` въ сла'сти и= благополуче'нiи 
и=з\ъwби'луетъ, всегда' ли; Но sjьлw` на ма'ло вре'мя дана` 
сiя^ су'ть.

[в~] Не зави'ди о_у='бw ни _е=ди'ной ве'щи сегw` мi'ра: 
не зави'ди и=мjь'нiю, бога'тству же и= сла'вjь, и= вся'кому 
плотско'му наслажде'нiю: не зави'ди са'ну, че'сти, и= 
вся^кимъ досто'инствамъ: не зави'ди внjь^шнимъ жили'щамъ и= 
прекра'сному зда'нiю, и=ли` ко'ему и=з\ъ_оби'лiю: вся^ бо 
сiя^ вре'м_енна и= тлjь^нна су'ть: вся^ преходя^ща, и= 
jа='кw ды'мъ вско'рjь и=счеза^ющая. Вся^ здjь` w=ста'нутъ, 
вся^ въ пра'хъ и= пе'пелъ премjьня'тся, ничто'же бо _е='сть 
вjь'чно на земли`: то'чiю си^мъ благоразу'мнw зави'ди, а='ще 
кто` присоедини'тся гд\сви, а='ще сподо'бится благода'ти 
пр\ста'гw дх~а. А='ще бо кто` сiю` прiи'метъ, па'че всjь'хъ 
бога'тыхъ и= сла'вныхъ богатjь'йшiй и= сла'внjьйшiй бу'детъ.

[г~] Не зави'ди, а='ще кого` почита'ютъ и=ли` сла'вятъ, 
и=ли` въ че'мъ кто` и=з\ъwби'луетъ па'че тебе`: но jа='кw 
сw'нная мечта^нiя сiя^ бы'ти вмjьня'й. Не зави'ди земны^мъ 
тлjь'ющымъ веще'мъ, но къ нб\снымъ вjь'чнымъ се'рдце твое` 
впере'нно и=мjь'й: не се' бо _е='сть бл~года'ть бж~iя, 
_е='же w=би'ловати въ че'мъ, и=ли` почита'ему бы'ти на 
земли`, но _е='же пребы'ти всегда` при бз~jь. Ве'лiя _е='сть 
боя'знь и= стра'хъ въ земны'хъ благополуче'нiяхъ 
w=би'лующему: внеза'пу бо приходи'ти w=бы'че тяжча'йшее 
и=змjьне'нiе, и= w\тчужде'нiе воспрiя'тыхъ благи'хъ си'хъ. 
Не мно'го ли бjь` пре'жде сла'вныхъ, бога'тыхъ, хра'брыхъ, 
прему'дрыхъ; но дне'сь сjь'хъ земля` покры`, и= па'мять 
и='хъ jа='кw небы'вшихъ поги'бе. Человjь'къ бо jа='кw 
трава`, днi'е _е=гw` jа='кw цвjь'тъ се'льный, та'кw 
w=цвjьте'тъ: jа='кw ду'хъ про'йде въ не'мъ, и= не бу'детъ, 
и= не позна'етъ ктому` мjь'ста своегw`, глаго'летъ пр\оро'къ 
(_Псало'мъ р~в).

[д~] Вjь'ждь, jа='кw не sjьлw` зави'дjьлъ бы _е=си`, 
притво'ренъ вма'лjь _о='бразъ ца'рскiй не себjь` нося'щему, 
и=ли` въ со'нномъ мечта'нiи богатjь'ющему: ниже` сему` 
зави'дjьлъ бы _е=си`, а='ще бы кто` на _е=ди'нъ де'нь 
получи'лъ ку'ю по'честь, и= посе'мъ надо'лзjь безче'ствованъ 
бы'лъ бы. Сегw` ра'ди а='ще кто` сла'вится, да сла'вится: 
а='ще кто` богатjь'етъ, да богатjь'етъ: ты' же себjь` 
внемли`, хваля'йся, w= гд\сjь то'чiю да хва'лится, 
богатjь'яй, w= гд\сjь да богатjь'етъ, гл~етъ а=п\столъ 
(Корi'н. за\ч р~_е).

[_е~] Не зави'ди похваля'_емымъ, а='ще кого` похваля'ютъ 
и= сла'вятъ человjь'цы: но съ похваля'ющими и= ты` благо'е 
похваля'й, sло'е же молча'нiемъ преходи`. Не зави'ди, а='ще 
кого` блажа'тъ, и= вси` до'брjь глаго'лютъ w= не'мъ: нjь'сть 
бо постоя'нно похвале'нiе чл~вjь'ческое, но sjьлw` 
превра'тно: _о=вогда` похваля'ютъ человjь'цы, _о=вогда' же 
sла^я вjьща'ютъ: _о='вiи сла'вятъ, _о='вiи же безче'стятъ: 
_о='вымъ о_у=го'днw, други^мъ же нjь'сть: дне'сь нjь'кто 
почте'нъ бы'сть, о_у='трw же внеза'пу w=безче'стися. Не 
пребыва'етъ во _е=ди'ной мjь'рjь, ни похвала`, ниже` 
безче'стiе человjь'ческое, но вся^ вско'рjь и=змjьня'ются.

[s~] Почто` бг~у въ бж~iихъ зави'диши; почто` бг~у въ 
бж~iихъ возбраня'еши; Не зави'ди о_у='бw ни _е=ди'ному 
человjь'ку ни въ че'мже но досто'инъ пред\ъ бг~омъ бы'ти 
потщи'ся, да и= ты` прiи'меши по мjь'рjь, _е=гw'же досто'инъ 
бу'деши: нjь'сть бо лицемjь'рiя о_у= бг~а, но пра'ведное 
кому'ждо по достоя'нiю возме'здiе. _О='нъ бо всjь'хъ 
человjь^къ пра'вою мjь'рою по возмо'жному о_у=мjь'ри, и= 
кого'ждо свое'ю че'стiю почте`, _о='ваго си'це, _о='ваго же 
си'це: но наипа'че блаже'нъ се'й человjь'къ, _е=му'же гд\сь 
бг~ъ _е=гw`, глаго'летъ пр\оро'къ (_Псало'мъ л~в).

[з~] Почто` зави'дjьти и='маши всjь'хъ че'сти и= 
досто'инствамъ; Поне'же ты` _е=ди'нъ са'мъ вся^ w=б\ъя'ти не 
мо'жеши. Почто` зави'дjьти и='маши благополуче'нiю сегw` 
вjь'ка преходя'ща; Поне'же все` вско'рjь прехо'дитъ, все` 
мимои'детъ. Мi'ръ се'й преле'стенъ _е='сть, и= вся^ въ не'мъ 
превра^тна: дне'сь почита'нiе, о_у='трw же о_у=коре'нiе: 
дне'сь сла'ва, о_у='трw же безче'стiе: _е=ли'кw кто` 
наипа'че просла'вится, вознесе'тся че'стiю, толи'кw посе'мъ 
наипа'че w=безче'стится: здjь' ли, и=ли` _о=на'мw въ 
гряду'щей жи'зни.

[и~] Не бу'ди за'вистiю снjьда'яй себе`, ви'дя и=нjь'хъ, 
па'че тебе` почита'емыхъ, сла'вимыхъ, и= богатjь'ющихъ. Бг~ъ 
бо вjь'сть свои'ми судьба'ми ка'кw твори'тъ: кому` что` 
да'руетъ, _о='нъ лу'чше са'мъ вся^ вjь'сть да'ти. Не лjь'ть 
ли господи'ну сотвори'ти во свои'хъ си`, jа='коже хо'щетъ, 
_о='вому сiе`, _о='вому же _о='но; не зави'ди о_у='бw, да не 
о_у=слы'шиши w=сужде'нiя гла'са глаго'люща: возми` свое` и= 
и=ди`: не лjь'ть ли ми` въ мои'хъ сотвори'ти, jа='коже а='зъ 
хощу`, по _е=v\гльской при'тчи (Матf. за\ч п~); Сегw` ра'ди 
преста'ни за'висти, w\тве'ржи не'нависть, да не внjь` 
черто'га хр\сто'ва w=ста'неши: зави'дяй бо jа='кw о_у=бi'йца 
су'дится, глаго'летъ нjь'кто.

[f~] За'висть всему` sлу` _е='сть вина`, всему' же 
благо'му супоста'тъ. За'висти ра'ди ка'iнъ а='веля о_у=би`: 
и=са'vъ i=а'кwва преслjь'дова, сау'лъ дв~да гони`: и= тма'ми 
т_е'мъ за'висти ра'ди дjь'ются sла^я въ мi'рjь. За'висть и= 
не'нависть затворя'ютъ нб~о, w=слjьпля'ютъ ра'зумъ, 
помрача'ютъ ду'шу. w=тягча'ютъ со'вjьсть, w=печаля'ютъ бг~а, 
веселя'тъ бjь'сы. Зави'дяй, и= ненави'дяй бра'та своего`, во 
тмjь` хо'дитъ, и= не вjь'сть ка'мw и='детъ, глаго'летъ 
а=п\слъ (I=wа'н. за\ч _о~). За'висть не вjь'сть 
предпочита'ти пол_е'зная: и=дjь'же за'висть и= рве'нiе, 
та'мw нестрое'нiе, гл~етъ а=п\слъ (I=а'к. за\ч н~_е).

[_i~] Тjь'мже во свое'мъ w\т бг~а о_у=строе'нiи 
благода'ренъ пребу'ди: на се'мъ престава'й, _е='же ти` бг~ъ 
даде`: вя'щшымъ же тебе` въ благополуче'нiи и= че'сти не 
зави'ди: въ не'же зва'нъ _е=си` и= о_у=стро'енъ, въ то'мъ 
пребыва'й, вя'щшымъ же зави'стнjь не ревну'й. 
Предпочте'нныхъ w\т бг~а и= w\т человjь^къ и= ты` 
предпочита'й, и= ко w\твjьща'нiю _о='нjьмъ любе'зенъ и= 
смире'нъ бу'ди. _Е=му'же бг~ъ что` дарова`, ты` за'вистiю не 
w\те'мли: тебjь' же _е='же не дано` бы'сть, го'рдостнjь 
себjь` не восхища'й: никто'же бо собо'ю прiя'ти что` 
мо'жетъ, а='ще не бг~ъ кому` да'руетъ. Вся'ка вла'сть и= 
че'сть w\т бг~а, jа='коже глаго'летъ а=п\слъ (Ри'м. за\ч 
ра~_i).


