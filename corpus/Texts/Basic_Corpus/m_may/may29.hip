<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 484)

Мjь'сяца тогw'же въ к~f-й де'нь.

Ст~ы'я прп\дбному'ченицы fеодо'сiи дjь'вы:

И= преставле'нiе ст~а'гw и= бл~же'ннагw i=wа'нна, 
хр\ста` ра'ди ю=ро'дивагw, о_у='стюжскагw чудотво'рца.

Слу'жба _е=гw` пи'сана по се'й слу'жбjь.

И= пра'зднованiе прест~jь'й бц\дjь въ че'сть i=кw'ны 
_е=я` спору'чница грjь'шныхъ.

Слу'жба сiя` пи'сана мjь'сяца ма'рта въ 
приложе'нiи.

Стiхи^ры ст~ы'я, гла'съ и~. Подо'бенъ: _W 
пресла'внагw чудесе`!

Царе'ю дjь'вства сiя'ющи, * fеодо'сiе честна'я, * 
и= порфv'рою, кро'ве * муче'нiя, всему'драя, 
w=багре'нною, * свjь'тлw w=дjь'яна, * и= въ премi'рный 
хр\сто'въ черто'гъ все'льшися, * _о=трокови'це 
всенепоро'чная, * лику'еши съ чи'нми а='гг~льскими, * 
вои'стинну неразори'мое ликова'нiе, сла'вная.

Мч~ниче дjь'во * всехва'льная fеодо'сiе, * хр\ста` 
вседу'шнw возжела'вши, * муче'нiя претерпjь'ла _е=си` 
ра^ны, * до'блественнjь о_у=раня'ема за твоего` 
рачи'теля, * и= стру'жема ногты` по ре'брwмъ. * _w 
по'двигwвъ твои'хъ тве'рдагw противле'нiя, и='миже на 
зе'млю вои'стинну * низве'ргла _е=си` го'рдаго. (с. 485)

Добро'тою души' же и= тjьлесе`, * о_у=кра'шена 
свjь'тлw, * хр\сту` принесла'ся _е=си`, * сла'вы 
вjьнце'мъ жела'ющи w\т негw` о_у=вязти'ся, * fеодо'сiе 
мч~нице всесла'вная, * и= цр\ствiя jа='вjь дiади'му, * 
вои'стинну многоцjь'нну, * досто'йнw прiя'ти твоему` 
верху`, * невjь'ста нетлjь'нная jа='вльшися, всему'драя.

Стiхи^ры бц\ды, гла'съ и= подо'бенъ то'йже:

Ра'дуйся, ду'шъ просвjьще'нiе, * согрjьша'ющихъ 
проще'нiе, * неради'выхъ и=справле'нiе: * ра'дуйся, 
о_у=тjьше'нiе и= ра'дость, * скорбя'щихъ помо'щнице: * 
ра'дуйся, бл~га'я, * немощны'хъ ду'шъ и=сцjьле'нiе: * 
ра'дуйся, примире'нiе къ бг~у и= хода'таице, * серафi^мъ 
всjь'хъ jа='кw су'щи ст~jь'йши, ч\стая.

Пло'ть w\т крове'й твои'хъ прiе'мъ, * превjь'чный 
бг~ъ, тя` предста'тельницу показа` * человjь'кwмъ, 
ч\стая. * тjь'мже и=зба'ви рабы^ твоя^ * w\т вся'кiя 
бjьды` и= w=бстоя'нiя, * и= сjь'тей лука'вагw врага`, * 
и= сiя'нiя причасти'тися сподо'би и=збра'нныхъ, * вся^ 
сла'вящыя и= покланя'ющыяся тебjь`.

Спаси' мя, вл\дчце преч\стая, * jа='же сп~са 
хр\ста` неизрече'ннw ро'ждшая: * тя' бо _е=ди'ну стяжа'хъ 
предста'тельницу, * и= неwбори'мую стjь'ну, * и= покро'въ 
и= ра'дованiе, * и= души` моея` бж\ственное 
о_у=тjьше'нiе. * ты` о_у=`бо мя` и=зба'ви неусыпа'ющагw 
че'рвiя, * и= _о=гня` вjь'чнующагw, * мт~и хр\ста` бг~а.

Сла'ва, и= ны'нjь:

Да гла'сы велича'ю тя` * ра'достными, ч\стая, * и= 
сла'влю пучи'ну чл~вjьколю'бiя твоегw`, * w\т бjь'дъ 
спаси`, * и= и=зми' мя душетлjь'нныхъ стрjь'лъ * 
неви'димагw и= вселука'вагw врага`: * тя' бо предлага'ю 
на него`, бг~оневjь'сто, * _о=ру'жiе тве'рдо и= 
непобjьди'мо, * мт~и, хр\ста` бг~а.

Кр\стобогоро'диченъ:

Что` зри'мое видjь'нiе, * _е='же мои'ма _о=чи'ма 
ви'дится, _w вл\дко! * содержа'й всю` тва'рь, * на дре'во 
воздви'женъ бы'въ, * и= о_у=мира'еши всjь^мъ дая'й 
жи'знь, * бц\да (с. 486) пла'чущися гл~го'лаше, * _е=гда` 
о_у=зрjь` на кр\стjь` возноси'ма, * и=зъ нея` 
неизрече'ннw возсiя'вшаго * бг~а и= чл~вjь'ка.

Тропа'рь, гла'съ д~:

Добродjь'тель бл~гопрiя'тнw, мч~нице, пости'гла 
_е=си`, хр\сто'во прiя'телище бы'сть чи'стое, и= ст~а'гw 
дх~а до'мъ возлю'бленъ: w\тню'дуже посрами'ла _е=си` 
врага` борю'щаго ро'дъ человjь'ческiй, до'брjь 
страда'вшая, и= посjь'кла _е=си` копрwнv'ма, fеодо'сiе, 
мече'мъ вjь'ры: и= къ черто'гу небе'сному преста'вилася 
_е=си` ра'дующися. тебе` вjь'рою чту'щымъ при'снw проси` 
ве'лiя ми'лости.

Канw'нъ, _е=гw'же краегране'сiе:

Fеодо'сiи му'ченицы пою` сла'ву.

Гла'съ д~. Пjь'снь а~. I=рмо'съ:

Мо'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма а=мали'кову си'лу въ пусты'ни 
побjьди'лъ _е='сть.

Бг~ъ тебjь`, fеодо'сiе, бы'сть пу'ть страда'нiя, 
на кр\стъ во'лею возше'дый, низложи'въ мучи'теля, 
jа='коже пти'цjь наруга'тися, w\т му'ч_еникъ содjь'ла.

Благомо'щнw, fеодо'сiе всечестна'я, на земли` 
разрази'ла _е=си` нача'льника пре'лести, крjь'пкw 
пострада'вши, прехва'льная, и= сла'вы вjьне'цъ, jа='кw 
побjьдоно'сица, мч~нице, прiя'ла _е=си`.

Дре'вле велехва'льство и=мjь'вый, ны'нjь 
низложи'ся, твоему` терпjь'нiю, мч~нице, прирази'вся, 
кр\ста' бо си'лъ воспрiе'мши, посрами'ла _е=си` 
безмjь'рнw того` шата'ющася.

Бг~оро'диченъ:

Лука'внw прельсти' мя sмi'й, взя'тъ плjьне'на, 
w=божи'тися жела'нiе ми` вло'жь: тобо'ю же, преч\стая, 
призва'нъ бы'въ, w=божи'хся непремjь'ннw вои'стинну. (с. 
487)

Пjь'снь г~. I=рмо'съ:

Весели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

Жела'нiе бж\ственное, fеодо'сiе, тя` че'стну 
показа` невjь'сту, хр\сто'ву мч~ницу, тогw` кр\стъ 
возлюби'вшую.

Пло'ти тлетво'рное w=ста'вльши, _w ч\стна'я. 
промышле'нiе, животворя'щимъ дх~омъ живе'ши, fеодо'сiе 
пресла'вная.

О_у=врачу'й мо'й о_у='мъ бг~одарова'нною твое'ю, 
честна'я, благода'тiю, и= ду'шу страстьми` разсла'бленную 
и=сцjьли`.

Бг~оро'диченъ:

Возста'вила _е=си`, _w ч\стая! па'дшiй мо'й 
зра'къ, ро'ждши нача'льника, вл\дчце, всjь'хъ на'съ 
воскресе'нiя.

Сjьда'ленъ, гла'съ и~. Подо'бенъ: Прему'дрости:

Крове'й твои'хъ струя'ми, всю` крjь'пость 
лука'вагw дiа'вола, jа='кw вои'стинну погрузи'вши, 
сла'вная, прешла` _е=си` невре'днw му'къ всевели'кую 
пучи'ну: и= въ земли` святjь'й jа='вjь всели'лася _е=си`, 
по'честь трудw'въ досто'йнw прiе'мши, черто'га вхо'да 
нб\снагw сподо'билася _е=си`, fеодо'сiе прехва'льная. 
моли` хр\ста` бг~а, грjьхw'въ w=ставле'нiе пода'ти, 
чту'щымъ любо'вiю святу'ю па'мять твою`.

Бг~оро'диченъ:

Нб\сную две'рь и= кiвw'тъ, прест~у'ю го'ру, 
свjь'тлый _о='блакъ воспои'мъ, неwпали'мую купину`, 
слове'сный ра'й, _е='vы воззва'нiе, вселе'нныя всея` 
вели'кое сокро'вище, jа='кw спасе'нiе въ не'й содjь'лася 
мi'рови, и= w=ставле'нiе дре'внихъ согрjьше'нiй. сегw` 
ра'ди вопiе'мъ _е='й: моли'ся сн~у твоему`, прегрjьше'нiй 
w=ставле'нiе дарова'ти, благоче'стнw покланя'ющымся 
всест~о'му рж\ству` твоему`.

Кр\стобг~оро'диченъ:

А='гнца и= па'стыря и= и=зба'вителя, а='гница 
зря'щи на кр\стjь`, восклица'ше пла'чущи, и= го'рькw 
рыда'ющи, вопiя'ше: (с. 488) мi'ръ о_у='бw ра'дуется, 
прiе'мля тобо'ю и=збавле'нiе, о_у=тро'ба же моя` гори'тъ, 
зря'щи твое` распя'тiе, _е='же терпи'ши за милосе'рдiе 
ми'лости. Долготерпjьли'ве гд\си, ми'лости бе'здно, и= 
и=сто'чниче неисчерпа'емый, о_у=милосе'рдися, и= да'руй 
согрjьше'нiй w=ставле'нiе вjь'рою пою'щымъ бж\ств_енныя 
стр\сти твоя^.

Пjь'снь д~. I=рмо'съ:

Вознесе'на тя` ви'дjьвши цр~ковь на кр\стjь`, 
сл~нце пра'ведное, ста` въ чи'нjь свое'мъ, досто'йнw 
взыва'ющи: сла'ва си'лjь твое'й, гд\си.

Шата'яся мучи'тель, ра'нами о_у=страши'ти 
крjь'пость твоегw` терпjь'нiя хотя'ше _о=кая'нный: ты' 
же, прехва'льная, сла'ва бг~у моему`, взыва'ла _е=си`.

Бг~ода'ннымъ и= бж\ственнымъ и=менова'нiемъ 
проувjь'дjьннw w=богати'лася _е=си`, мч~нице 
страстоно'сице: да'нiе бо была` _е=си` бж~iе на'съ 
веселя'щее, вjь'рою тя` и= любо'вiю почита'ющыя.

О_у=кра'шенною, бг~ому'драя fеодо'сiе, 
му'ченическою кро'вiю твое'ю w=моче'ною, w=дjь'яна 
_о=де'ждею, теку` во слjь'дъ тебе`, любо'вiю жениху` 
твоему` взыва'ла _е=си`.

Бг~оро'диченъ:

Воплоще'нно сло'во, ч\стая дв~о, бг~олjь'пнw 
родила` _е=си`, и= пребыва'еши дв~а. тjь'мже немо'лчными 
гла'сы, ра'дуйся, тебjь`, вл\дчце, вjь'рою несумнjь'нною 
взыва'емъ.

Пjь'снь _е~. I=рмо'съ:

Ты`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`.

Мv'ро и=злiя'вшееся хр\ста` возлю'бльши, 
_о=трокови'це, бг~ому'дреннw послjь'довала _е=си` сему`, 
пjь'сньми сла'вящи.

Вjь'чную жи'знь вре'менною и=змjьни'ла _е='сть, 
кро'вiю ма'лою нб\сное цр\ство мч~ница наслjь'дова.

И=сточа'ютъ, jа='кw и=сто'чницы, му'ченич_ескiя 
мw'щи цjьльбы^ неду'гующымъ, и= душ_е'вныя неду'ги 
вjь'рою и=сцjьля'ютъ. (с. 489)

Бг~оро'диченъ:

Кто` мо'жетъ твое` сказа'ти та'инство, 
всенепоро'чная; зижди'теля бо невмjьсти'маго всjь'ми во 
чре'вjь твое'мъ вмjьсти'ла _е=си`.

Пjь'снь s~. I=рмо'съ:

Пожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

По тебjь` со тща'нiемъ сме'рть прiима'ше fеодо'сiа 
мч~ница, преще'нiя мучи'телей не о_у=боя'вшися, твое'й 
стр\сти о_у=подо'бися, хр\сте`, во'льнjьй.

О_у=до'бнw кр\сто'мъ твои'мъ ж_ены` 
о_у=крjьпи'вшеся, главы^ sмi_е'въ, jа='коже предре'клъ 
_е=си`, сп~се, попира'ютъ, твое'ю любо'вiю о_у=язвля'емы, 
и= бж\ственнымъ твои'мъ жела'нiемъ.

Бг~оро'диченъ:

Всю` тя` голуби'цу соверше'ну и= предобру` 
и=здале'ча w=брjь'тъ, крi'нъ и= о_у=до'льный цвjь'тъ, _w 
бг~ома'ти! жени'хъ мы'сленный въ тя` всели'ся.

Конда'къ, гла'съ в~. Подо'бенъ: Вы'шнихъ и=щя`:

Труда'ми живо'тъ нетру'дный дости'гла _е=си`, 
кро'вiю же копрwнv'ма о_у=дави'ла _е=си`, мч~нице, 
скве'рнаго врага` хр\сто'вы це'ркве, всеблаже'нная 
fеодо'сiе: и= съ вы'шними ра'дуешися вw'инствы, чту'щыя 
па'мять твою` покрыва'ющи.

Пjь'снь з~. I=рмо'съ:

Въ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ 
w=паля'еми, взыва'ху: бл~гослове'нъ _е=си` въ хра'мjь 
сла'вы твоея`, гд\си.

Тя` бг~ода'нными о_у=кра'шенну, мч~нице, 
добро'тами, вjь'рою зря'ще, пjь'сньми свjь'тлw жениху` 
твоему` взыва'емъ: благослове'нъ _е=си` въ хра'мjь сла'вы 
твоея`, гд\си.

Съ дjь'вами свjьщено'сицами въ небе'сный, мч~нице, 
(с. 490) ны'нjь черто'гъ ра'дующися со хр\сто'мъ возшла` 
_е=си`, взыва'ющи: бл~гослове'нъ _е=си` въ хра'мjь сла'вы 
твоея`, гд\си.

Бг~оро'диченъ:

На престо'лjь превознесе'ннjь сjьдя'й, престо'лъ 
тя` на земли`, дв~о, бг~оподо'бенъ w=брjь'тъ, почи'лъ 
_е='сть. бл~гослове'на ты` въ жена'хъ _е=си`, 
пренепоро'чная вл\дчце.

Пjь'снь и~. I=рмо'съ:

Ру'цjь распросте'ръ, данiи'лъ львw'въ зiя^нiя въ 
ро'вjь затче`, _о='гненную же си'лу о_у=гаси'ша, 
добродjь'телiю препоя'савшсся, благоче'стiя рачи'тели 
_о='троцы, взыва'юще: благослови'те вся^ дjьла` гд\сня 
гд\са.

Разрjьши'вшися соу^зъ плотски'хъ, fеодо'сiе 
ч\стна'я, возлетjь'ла _е=си` ра'дующися къ 
свjьто_обра'зному черто'гу, невjь'стнически лику'ющи, и= 
муче'нiя червле'нною кро'вiю блеща'щися, и= вопiю'щи: 
благослови'те, вся^ дjьла` гд\сня, гд\са.

Въ черто'зjь нб\снjьмъ жи'ти сподо'билася _е=си` 
свjь'тлw, fеодо'сiе честна'я, вjь'чнующее благосла'вiе 
w=брjь'тши, всеприснопа'мятная, и= му'жества твоегw` 
плодо'мъ вои'стинну w=богати'вшися, вопiю'щи: 
благослови'те, вся^ дjьла` гд\сня, гд\са.

О_у=краси'лася _е=си` тезоимени'тствомъ jа='вjь, 
fеодо'сiе честна'я: бж~iе бо да'нiе на'мъ и=зря'дно 
даде'ся, всему'драя, дарw'въ па'че о_у=ма` воздаю'щи 
рjь'ки, вjь'рою пою'щымъ: благослови'те, вся^ дjьла` 
гд\сня, гд\са.

Бг~оро'диченъ:

Вои'стинну ро'ждши бг~а, вои'стинну преч\стая мт~и 
нарекла'ся _е=си` бг~у, и='стиннw нося'щи, но ко'емждо 
рожде'нiи, бг~оиме'нство. тjь'мже тя` вjь'рнiи сла'вимъ 
бц\ду бг~ому'дреннw, всенепоро'чная вл\дчце.

Пjь'снь f~. I=рмо'съ:

Ка'мень нерукосjь'чный w\т несjько'мыя горы` 
теб_е`, дв~о, краеуго'льный w\тсjьче'ся, хр\сто'съ, 
совокупи'вый разстоя^щаяся _е=ст_ества`. тjь'мъ 
веселя'щеся, тя`, бц\де, велича'емъ. (с. 491)

Разрjьши` пл_ени'цы согрjьше'нiй благоче'стнw тя` 
воспjьва'ющихъ, твои'ми мольба'ми, бг~ому'драя fеодо'сiе, 
мч~нице прехва'льная, бг~у вседержи'телю предстоя'щи, 
всечестна'я.

_Е='vы прама'тере жела'нiе худо'жно прiя'тъ, 
воззрjь'нiемъ къ бг~у w=боже'на, и= бы'вши бж\ственнымъ 
прича'стiемъ бо'гъ. тjь'мже тя`, всеблаже'нная fеодо'сiе, 
велича'емъ.

Ве'сь сла'дость _е='сть тво'й жени'хъ, 
страстоте'рпице, ве'сь душе'вное о_у=тjьше'нiе, fеодо'сiе 
мч~нице, хр\сто'съ, _е=го'же ны'нjь наслажда'ющися, 
твои'ми моли'твами на'съ помина'й.

Бг~оро'диченъ:

Пло'тiю прiити` восхотjь'въ о_у=краси'вый вся^ 
сло'вомъ, въ тя` всели'ся _е=ди'ну, ст~jь'йшу всjь'хъ 
w=брjь'тъ, и= бц\ду показа` и='стинную, мт~и дв~о.



Слу'жба ст~а'гw и= бл~же'ннагw i=wа'нна, хр\ста` 
ра'ди ю=ро'дивагw, о_у='стюжскагw чудотво'рца.

На Гд\си, воззва'хъ, стiхи^ры, гла'съ д~. 
Подо'бенъ: Зва'нный свы'ше:

_Е=гда` бж\ственная бл~года'ть возсiя` въ се'рдцы 
твое'мъ, прему'дре i=wа'нне, тогда` вся^ jа=`же въ пло'ти 
мудрwва'нiя w=ста'вилъ _е=си`: и= къ свjь'ту бг~оразу'мiя 
прите'клъ _е=си`, невозвра'тнw хр\сту` послjь'дуя, w\т 
твоегw` _о=те'чества ко гра'ду о_у='стюгу ше'ствiе 
сотвори'въ, и= _е='же по хр\стjь` жи'тельство въ не'мъ 
и=зво'лилъ _е=си`, и= мнw'гимъ _о='бразъ къ добродjь'тели 
и=справле'нiемъ твоегw` житiя` положи'въ, бг~облаже'нне. 
тjь'мже и= вjьнце'мъ нетлjь'нiя хр\сто'съ бг~ъ, _е=му'же 
порабо'талъ _е=си`, вjьнча' тя. _е=го'же моли`, спасти` 
и= просвjьти'ти ду'шы на'шя. (с. 492)

_Е=гда` раче'нiе и= бж\ственное жела'нiе возсiя` 
въ души` твое'й, свя'те, тогда` прел_е'стная вся^ jа=`же 
въ мi'рjь мудрwва'нiя w=ста'вль, и= къ вы^шнимъ жела'я, 
вы^шняя взыска'лъ _е=си`. w\т_ону'дуже и= да'ръ 
прозрjь'нiя, не w\т человjь^къ, ни человjь'комъ, но w\т 
вы'шнягw про'мысла прiи'мъ, мнw'гимъ ра'ди 
добродjь'тельнагw житiя` позна'нъ бы'лъ _е=си`, _е=ще` 
жи'въ сы'й, и= по преставле'нiи чудеса` творя` 
пресла^вная, си'лою хр\ста` бг~а на'шегw. _е=го'же моли`, 
спасти` и= просвjьти'ти ду'шы на'шя.

_Е=гда` бж\ственное зва'нiе прiи'де на тя`, 
бг~ому'дре, тогда` ст~ы'мъ дх~омъ подвиза'емь, возни'клъ 
_е=си` w\т мiрска'гw сладостра'стiя къ свjь'ту 
бг~оразу'мiя, и= _о=те'ческiя сла'вы и= любве` 
и=збjьжа'ти потща'лся _е=си`, бога'тство о_у='бw и= 
сла'ву jа='кw не су^щая презрjь'лъ _е=си`, и= _е=ди'наго 
возлюби'въ и='стиннаго живота` хр\ста` бг~а на'шего, 
кр\стъ тво'й взе'мъ, тогw` живонw'снымъ стопа'мъ 
послjь'довалъ _е=си`. _е=го'же моли`, i=wа'нне 
досточу'дне, спасти` и= просвjьти'ти ду'шы на'шя.

И='ны стiхи^ры, гла'съ в~. Подо'бенъ: Кi'ими:

Кi'ими похва'льными вjьнцы^ о_у=вязе'мъ 
прп\дбнаго; блаже'нству вjьнца`, благоче'стiя 
и=справле'нiе, цр~кве свjь'тлое о_у=краше'нiе, 
и=сто'чника бж\ственныхъ и=сцjьле'нiй неизчерпа'емаго, 
и=злива'нiй духо'вныхъ рjьку`, зе'млю о_у='стюжскую 
мно'гихъ чуде'съ веселя'щую тече'нiемъ, i=wа'нна 
до'бляго, предста'теля на'шего и= храни'теля, моля'щася 
хр\сту` бг~у, дарова'ти душа'мъ на'шымъ ми'ръ и= ве'лiю 
ми'лость.

Кi'ими смире'нными о_у=стна'ми воспое'мъ 
блаже'ннаго, ди'внаго въ житiи`, безплw'тнымъ сожи'теля, 
просла'вленнаго въ чудесjь'хъ бг~омъ, столпа` цр~кве 
недви'жимаго, предста'теля су'щихъ въ бjьда'хъ и= 
ско'рбехъ, въ пу'ть ше'ствующихъ прави'теля, си'рыхъ и= 
w=би'димыхъ засту'пника, (с. 493) больны'хъ врача` 
безме'здна, моля'щася гд\севи, дарова'ти на'мъ ве'лiю 
ми'лость;

Прiиди'те, вjь'рныхъ собо'ри, _псало'мски 
восплещи'те рука'ми, печа'льныхъ о_у=тjьше'нiе, 
неду'жныхъ и=сцjьле'нiе, блаже'ннаго i=wа'нна 
воспjьва'юще, похвалу` земли` о_у='стюжскiя, цр~ко'вное 
о_у=краше'нiе, рjьку` ми'лости вои'стинну, бж\ственнагw 
хр\сто'ва смире'нiя ревни'теля, подаю'щаго мi'рови ве'лiю 
ми'лость.

Сла'ва, гла'съ и~:

Jа='кw тече'нiе до'брjь сконча'вшему, и= вjь'ру 
соблю'дшему непоро'чную, и= враги` безплw'тныя 
терпjь'нiемъ твои'мъ попра'вшему, возложи'ся на честны'й 
тво'й ве'рхъ побjь'ды вjьне'цъ пресвjь'телъ, w\т руки` 
вседержи'теля бг~а, _е=гw'же ра'ди мi'ръ и= су^щая въ 
не'мъ су'_етства преwби'дjьлъ _е=си`. тjь'мъ и= свята'я 
твоя` чи'стая душа` на нб~са` востече` ра'дующися: 
пра'ведныхъ же ли'цы срjьто'ша тя` веселя'щеся, и= 
нб\сная сел_е'нiя свjь'тлw воспрiя'ша. блаже'нное же и= 
честно'е тjь'ло твое` на земли` пребыва'етъ нетлjь'нно, 
вjь^рнымъ подава'я и=сцjьле'нiе. тjь'мже вjь'рою пра'вою, 
и= те'плымъ жела'нiемъ, свято'му твоему` гро'бу 
припа'дающе, бг~ому'дре i=wа'нне, про'симъ и=спроси'ти 
о_у=` хр\ста` бг~а на'шегw, гра'ду твоему` непоколеби'му 
и= безмяте'жну пребы'ти w\т навjь^тъ вра'жiихъ, и= 
пога'нскагw наше'ствiя, во'инству побjь^ды на враги`, 
о_у=мире'нiя же мi'ру, и= спасе'нiя душа'мъ на'шымъ.

И= ны'нjь, бг~оро'диченъ: Цр~ь нб\сный: и=ли` 
пра'здника.

Вхо'дъ. Прокi'менъ дне`, и= чт_е'нiя г~, пи'саны 
сегw` мц\са въ г~ де'нь.

На стiхо'внjь стiхи^ры, гла'съ д~. Подо'бенъ: 
Jа='кw до'бля:

Те'плw возсiя'ла _е='сть jа='кw со'лнце 
свjьтоза'рная па'мять твоя`, луча'ми мно'гw w=блиста'ющи, 
твои'хъ добродjь'тельныхъ дjья'нiй, всебл~же'нне 
i=wа'нне, и= w=заря'ющи (с. 494) вjь'рныхъ ра'зумы 
свjь'томъ чуде'съ твои'хъ. Сiю` о_у='бw пра'зднующе, 
ра'достнw тя` сла'вимъ, и= вjь'рою о_у=блажа'емъ, 
о_у=го'дниче хр\ста` бг~а на'шегw: _е=го'же моли`, w\т 
тли` и= бjь'дъ и=зба'вити вjь'рою пра'зднующыя 
всечестно'е твое` о_у=спе'нiе.

Стi'хъ: Возвесели'тся пра'ведникъ w= гд\сjь, и= 
о_у=пова'етъ на него`.

Земны'й а='гг~лъ, и= нб\сный человjь'къ jа=ви'лся 
_е=си`, блаже'нне, и=сто'чникъ о_у=миле'нiя, ми'лости 
тече'нiе, струя` и=сцjьле'нiй, i=wа'нне досточу'дне: 
ма'слина бж~iя вои'стинну плодови'та, _е=ле'емъ трудw'въ 
твои'хъ просвjьща'я вjь'рнw хва'лящыя тя`, моли` 
чл~вjьколю'бца, w\т бjь'дъ и=зба'вити любо'вiю чту'щыя 
па'мять твою`.

Стi'хъ: Пра'ведникъ jа='кw фi'нi_ксъ процвjьте'тъ:

Ра'зумъ тво'й, пребл~же'нне, бж\ственнымъ 
свjь'томъ сiя'я, тjьле'сныхъ страсте'й превзы'де, 
непримjь'сенъ дw'льнимъ нося` _о='бразъ, и= воwбража'я 
себе` добродjь'тельми бж\ственными, показа'ся ве'сь 
свjьто_обра'зенъ, споспjьше'нiемъ дх~а прест~а'гw, 
i=wа'нне прему'дре, пра'ведныхъ похвало`. съ ни'миже 
моли` хр\ста` бг~а на'шего, w\т бjь'дъ и=зба'вити пою'щыя 
тя`.

Сла'ва, гла'съ в~:

W\т нече'стiя во благоче'стiе прише'дый, свjь'томъ 
разу'мнымъ w\т бг~а просвjьще'нъ бы'въ, возненави'дjьлъ 
_е=си` _о=те'ческую любо'вь, и= возлюби'лъ _е=си` 
и='стинную вjь'ру хр\сто'ву, гра'да на'шегw jа='кw 
дости'гнувъ, въ не'мъ чи'стымъ и= непоро'чнымъ житiе'мъ 
гд\севи о_у=годи'лъ _е=си`, и= мнw'гiя лю'ди о_у=диви'лъ 
_е=си` чудесы`, бг~облаже'нне i=wа'нне. но ны'нjь и=мjь'я 
дерзнове'нiе ко вл\дцjь всjь'хъ бг~у, моли` w= и=`же 
вjь'рою творя'щихъ всечестну'ю твою` па'мять, и= 
притека'ющихъ со о_у=се'рдiемъ къ чуде'сному гро'бу 
твоему`, и=зба'витися страсте'й, душе'вныхъ же вку'пjь и= 
тjьле'сныхъ, и= вся'ческихъ бjь'дъ и= и=скуше'нiй, и= 
спасти'ся душа'мъ на'шымъ. (с. 495)

И= ны'нjь, бг~оро'диченъ, и=ли` пра'здника. 
Тропа'рь, гла'съ _е~:

Нагото'ю тjьле'сною и= терпjь'нiемъ w=бнажи'лъ 
_е=си` вра^жiя кова^рствiя, w=блича'я неподо'бное _е=гw` 
дjья'нiе, sjь'льнjь стражда` со'лнечный ва'ръ, и= 
ну'ждныя вели^кiя сту'д_ени мра'за, и= _о=гня` не чу'лъ 
_е=си`, бж~iею по'мощiю покрыва'емь, i=wа'нне прему'дре: 
моли` w= вjь'рою творя'щихъ па'мять твою`, че'стнw и= 
о_у=се'рднw притека'ющихъ къ ра'цjь моще'й твои'хъ, 
и=зба'витися w\т бjь'дъ, и= паде'нiя и=збjьжа'ти.

Сла'ва, и= ны'нjь, бг~оро'диченъ, и=ли` 
пра'здника.

На о_у='трени тропа'рь пра'здника, два'жды. Сла'ва, 
ст~а'гw: И= ны'нjь, пра'здника.

По а~-й стiхоло'гiи сjьда'ленъ, гла'съ и~. 
Подо'бенъ: Прему'дрости:

W\т ю='ности jа='кw свjьти'льникъ возсiя'лъ 
_е=си`, бл~же'нне, sjь'льнымъ воздержа'нiемъ 
о_у=мертви'въ плотска^я взыгра^нiя. тjь'мъ и= на высоту` 
восте'клъ _е=си` бг~оразу'мiя, пресла'вне, пожи'въ въ 
мi'рjь бг~оуго'днw, посрами'лъ _е=си` бjьсw'вская 
w=полч_е'нiя, i=wа'нне всеблаже'нне. сегw` ра'ди вопiе'мъ 
ти`: моли` хр\ста` бг~а, согрjьше'нiй w=ставле'нiе 
дарова'ти чту'щымъ любо'вiю святу'ю па'мять твою`.

Два'жды.

Сла'ва, и= ны'нjь, бг~оро'диченъ:

Въ ти'ну впа'дъ грjьхw'въ, и= нjь'сть мнjь` 
постоя'нiя, лю'тjь потопи' мя бу'ря прегрjьше'нiй: по 
jа='кw ро'ждши сло'ва, _е=ди'нагw чл~вjьколю'бца, на мя` 
раба` твоего` при'зри, и= и=зба'ви мя` вся'кагw грjьха`, 
и= страсте'й душетлjь'нныхъ, и= вся'кагw w=sлобле'нiя 
лука'вагw о_у=бi'йцы: бц\де неискусому'жная, моли` 
хр\ста` бг~а, грjьхw'въ w=ставле'нiе да'ти ми`, тебе' бо 
наде'жду и='мамъ ра'бъ тво'й.

По в~-й стiхоло'гiи сjьда'ленъ, гла'съ д~:

Jа='кw въ дому` вои'стинну, на мjь'стjь пу'стjь, 
посредjь` безу'мныхъ человjь^къ всели'вся, бг~ому'дре 
i=wа'нне, вся'ко (с. 496) w=sлобле'нiе претерпjьва'я, 
дw'брыя дjь'т_ели jа='коже fv"мiа'мъ благово'ненъ, и= 
же'ртву благопрiя'тну бг~у прине'слъ _е=си`. тjь'мже 
дерзнове'нiе стяжа'въ къ нему`, моли` дарова'ти 
w=чище'нiе согрjьше'нiй, вjь'рою хва'лящымъ святу'ю 
па'мять твою`.

Два'жды.

Сла'ва, и= ны'нjь, бг~оро'диченъ:

Неискусобра'чная невjь'сто приснодв~о, съ 
пра'ведными восхваля'емъ тя`, jа='кw тобо'ю вели'чiе 
сотвори` на'мъ дне'сь, сн~ъ тво'й и= бг~ъ превjь'чный w\т 
_о=ц~а`, и='же въ ложесна'хъ твои'хъ вмjьсти'тися 
и=зво'ли, да w\т ле'сти свободи'тъ ро'дъ на'шъ.

По полv"еле'и сjьда'ленъ, гла'съ и~ Подо'бенъ: 
Прему'дрости:

Jа='кw врача` прему'дра, и= о_у=го'дника гд\сня 
бг~опрiя'тна восхва'лимъ, чуде'сному твоему` гро'бу 
прикаса'ющеся, бг~ому'дре: соше'дшеся же любо'вiю и= 
вjь'рою, во _псалмjь'хъ и= пjь'нiихъ возра'дуемся 
сла'вяще хр\ста`, такову'ю благода'ть тебjь` дарова'вшаго 
и=сцjьле'нiй, i=wа'нне всеблаже'нне. _е=го'же моли`, 
согрjьше'нiй w=ставле'нiе дарова'ти, вjь'рою и= любо'вiю 
пра'зднующымъ всечестну'ю па'мять твою`.

Сла'ва, и= ны'нjь, бг~оро'диченъ:

Jа='кw дв~у и= _е=ди'ну въ жена'хъ, тя` безъ 
сjь'мене ро'ждшую бг~а пло'тiю, вси` о_у=блажа'емъ ро'ди 
человjь'честiи: _о='гнь бо всели'ся въ тя` бж\ства`, и= 
jа='кw мл\днца млеко'мъ пита'еши зижди'теля и= гд\са. 
тjь'мъ а='гг~льскiй и= человjь'ческiй ро'дъ, досто'йнw 
сла'вимъ прест~о'е рж\ство` твое`, и= согла'снw вопiе'мъ 
ти`: моли` хр\ста` бг~а, согрjьше'нiй w=ставле'нiе 
дарова'ти, покланя'ющымся вjь'рою прест~о'му рж\ству` 
твоему`.

Степ_е'нна, а~-й а=нтiфw'нъ д~-гw гла'са: 
Прокi'менъ: Возвесели'тся пра'ведникъ w= гд\сjь: 
Стi'хъ: О_у=слы'ши, бж~е, гла'съ мо'й: _Е=v\глiе 
матfе'а, зача'ло м~г. По н~-мъ _псалмjь` стiхи'ра, гла'съ 
д~:

Человjь'че бж~iй, и= вjь'рный ра'бе, о_у=го'дниче 
хр\сто'въ, (с. 497) соверши'телю тогw` бж\ственныхъ 
повелjь'нiй, му'же ди'вный въ чудесjь'хъ, сто'лпе и= 
о_у=твержде'нiе гра'да на'шегw о_у='стюга, цр\ствiя 
наслjь'дниче, бг~облаже'нне i=wа'нне, дерзнове'нiе 
и=мjь'я ко хр\сту` бг~у, непреста'ннw моли` w= душа'хъ 
на'шихъ.

Канw'нъ бц\ды, и=ли` пра'здника, со i=рмосо'мъ на 
s~: и= ст~а'гw на и~:

Творе'нiе fеофа'ново.

Гла'съ д~. Пjь'снь а~. I=рмо'съ:

Мо'ря чермну'ю пучи'ну, невла'жными стопа'ми, 
дре'внiй пjьшеше'ствовавъ i=и~ль, кресто_обра'зными 
мwv"се'овыма рука'ма, а=мали'кову си'лу въ пусты'ни 
побjьди'лъ _е='сть.

Прича'стiемъ _е='же къ бг~у, прп\дбне, бы'лъ 
_е=си` свjь'тъ, и= къ нему` w\тлучи'лся _е=си`, i=wа'нне 
бл~же'нне, жела'нiй кра'йнихъ, благи'хъ наде'ждъ твои'хъ, 
_о='ч~е, и=сполне'нiе прiя'лъ _е=си`.

Жела'нiемъ су'щимъ къ бг~у распала'емь, мi'ръ 
w=ста'вилъ _е=си`, и= спу'тника w=брjь'лъ _е=си` хр\ста`, 
_о='ч~е i=wа'нне сла'вне: съ ни'мже стезю` проше'лъ 
_е=си` спаси'тельную ра'дуяся.

W=богати'тися и='миже ника'коже и=скуша'емыми 
возжела'въ, бога'тство и= сла'ву вре'менную, му'дре, и= 
пи'щу мимотеку'щую, мiрско'е достоя'нiе доблему'дреннjь 
w\три'нулъ _е=си`.

Бг~оро'диченъ:

Кра'сную, и=збра'нную, всечестну'ю и= непоро'чную 
разумjь'въ тя`, бж~iе сло'во всели'ся въ тя`, и= ро'ждся 
и=зъ теб_е`, сы'ны сотвори` благода'тiю бц\ду чту'щыя 
тя`.

Пjь'снь г~. I=рмо'съ:

Весели'тся w= тебjь` це'рковь твоя`, хр\сте`, 
зову'щи: ты` моя` крjь'пость, гд\си, и= прибjь'жище и= 
о_у=твержде'нiе.

О_у=се'рднw мы'слей совлече'ся дjья'нiемъ, 
побjьжда'я вра^жiя полки` бж\ственнымъ посо'бiемъ дх~а.

Ра'нами бж\ственными и= воздержа'нiемъ, и= 
бiе'нiемъ, страсте'й мiрски'хъ, _о='ч~е i=wа'нне, 
и=збjь'глъ _е=си`. (с. 498)

О_у=мори'ша врага` по'стницы твои`, i=и~се, 
о_у=мерщвле'нiя ра'достнw, вл\дко, твоегw` живоно'снагw 
возжелjь'вше.

Бг~оро'диченъ:

И=збавля'ющи человjь'ки преслуша'нiя, и= лю'тагw 
паде'нiя, всему` вино'внаго, ч\стая и= всенепоро'чная, 
родила` _е=си`.

Сjьда'ленъ, гла'съ _е~:

Согла'сiемъ бж\ственнымъ w=заря'емь, въ пути^ 
веду'щыя бж\ственнымъ сiя'нiемъ ходи'въ вjь'рнw, _о='ч~е 
пра'ведне i=wа'нне, врагw'въ w\тбjь'гъ прило'гwвъ, сн~ъ 
же свjь'та и= дне` jа=ви'лся _е=си`, i=wа'нне 
бг~облаже'нне.

Два'жды.

Сла'ва, и= ны'нjь, бг~оро'диченъ:

Мт~и бж~iя преч\стая, гра'дъ хр\стiа'нскiй 
и=зба'ви, и= лю'ди твоя` _о=бы'чнw зову'щыя, проти'витися 
врагw'мъ, и= гw'рдымъ мы'слемъ посо'бствуй, да вопiе'мъ 
ти`: ра'дуйся, бл~гослове'нная.

Пjь'снь д~. I=рмо'съ:

Вознесе'на тя` ви'дjьвши цр~ковь на крестjь`, 
сл~нце пра'ведное, ста` въ чи'нjь свое'мъ, досто'йнw 
взыва'ющи: сла'ва си'лjь твое'й, гд\си.

Соедини'вся къ стези`, пра'ведне и= бг~оно'сне, въ 
бж\ственный гра'дъ вше'лъ _е=си`, прп\дбне i=wа'нне, 
спаси'тельнымъ сiя'нiемъ w=богати'вся.

_Е=дино_обра'зенъ, прп\дбне i=wа'нне, смы'сломъ 
бг~оно'снымъ, бл~же'нне, бы'въ, бж\ственными повjьстьми`, 
и= бж\ственною _о=де'ждою w=дjь'ялся _е=си`.

Се'рдце твое` скрижа'ль w=чище'ну, ст~а'гw дх~а 
бл~года'ть w=брjь'тши, _о='ч~е, написа` соверше'ннw 
безстра'стiе, вjь'ру и= любо'вь нелицемjь'рну.

Бг~оро'диченъ:

Сjьдя'й на престо'лjь превознесе'ннjь 
херувi'мстjьмъ, jа='кw престо'лъ тя` и=мjь'я, на руку` 
тво_е'ю почи`, марi'е бг~оневjь'сто, пресла'вный бг~ъ.

Пjь'снь _е~. I=рмо'съ:

Ты`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`. (с. 499)

Пресвjь'тлую зарю` прiи'мъ, i=wа'нне, jа='кw 
со'лнце jа=ви'лся _е=си`, бjьсо'вскую тму` w\тгоня'я, 
достоблаже'нне.

Твои'мъ жела'нiемъ, хр\сте`, w=крили'вся 
бл~же'нный i=wа'ннъ, жела'нiе тjьле'сное, jа='коже 
и=згре'бiе мiрско'е му'дрjь w\ттрясе`.

Си'лою бж\ственною ду'шу о_у=крjьпи'въ, въ мi'ръ 
го'рнiй всели'лся _е=си`, свободи'вся страсте'й, _о='ч~е 
бг~ому'дре i=wа'нне.

Бг~оро'диченъ:

Реч_е'нiя пр\орw'къ соверши'шася, дв~а роди` бг~а 
сло'ва, вы'ше _е=стества` и= сло'ва пребы'вши дв~ою.

Пjь'снь s~. I=рмо'съ:

Пожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

О_у='мъ тво'й ве'сь къ бг~у простира'я, 
непреста'нными поуч_е'нiи, плотскi'я любве` не пощадjь'лъ 
_е=си`, благи'мъ хода'тайствомъ, i=wа'нне, присвое'нiя.

Ни скве'рныя вражды` прiя'тъ, блаже'нне, посреди` 
тебjь` мi'ра живу'щу, чи'стыми же па'че мольба'ми 
w=чища'еши скв_е'рны душ_е'вныя притека'ющихъ къ ра'цjь 
моще'й твои'хъ.

Ты` плотски'хъ мудрова'нiй вы'шши по'мыслъ 
и=мjь'я, не о_у=язви'лся _е=си` посреди` же'нъ 
w=бнажа'емь: безстра'стiя бо _о=де'ждею, i=wа'нне, 
w=бле'клся _е=си`.

Бг~оро'диченъ:

О_у=сты` и= по'мысломъ и= се'рдцемъ, преч\стая, 
тя` бц\ду проповjь'даю: тобо'ю бо бг~у примири'хомся, 
w\тринове'ннiи преступле'нiемъ пе'рвjье пра'_оц~а.

Конда'къ, гла'съ и~:

Вы'шнiя красоты` жела'я, ни'жнiя сла'дости 
тjьле'сное jа=де'нiе тща'тельнw w=ста'вилъ _е=си`, 
нестяжа'нiемъ су'етнагw мi'ра возлюби'лъ _е=си` 
а='гг~льское житiе`, преходя` сконча'вся, i=wа'нне 
бл~же'нне: съ ни'миже моли` хр\ста` бг~а непреста'ннw w= 
всjь'хъ на'съ. (с. 500)

I='косъ:

Ка'кw возмогу` грjь'шный и= скве'рный а='зъ, 
вку'пjь душе'ю и= тjь'ломъ, и=списа'ти су'щее во пло'ти 
равноа'гг~льное житiе` твое`, и= пресла^вная чудеса`; 
а='ще о_у='бw мно'зи прему'дрiи не дости'гнутъ 
и=сповjь'дати мно'гагw твоегw` терпjь'нiя и= смире'нiя, 
и= те'плыя ко хр\сту` любве`. но _о=ба'че надjь'яся на 
твое` безsло'бiе, _w бл~же'нне, си'це вопiю' ти: 
ра'дуйся, пресвjь'тлая sвjьздо` w\т ю='га возсiя'вшая, и= 
къ восто'ку прише'дшая: ра'дуйся, возненави'дjьвый 
_о=те'ческую любо'вь, хр\ста' же _е=ди'наго надъ всjь'ми 
су'щаго бг~а всjь'мъ се'рдцемъ возлюби'вый, и= тому` 
невозвра'тнымъ жела'нiемъ послjь'довавый: ра'дуйся, 
бу'йственное и= ю=ро'дственное _е='же по а=п\слу 
жи'тельство и=збра'вый: ра'дуйся, премjьни'вый тлjь^нная 
и= настоя^щая наде'ждею бу'дущихъ бла^гъ: ра'дуйся, 
дре'внему i='wву о_у=подо'бивыйся терпjь'нiемъ: ра'дуйся, 
страстоте'рпче хр\сто'въ непобjьди'мый, при'снw 
побjьди'вый дiа'вола твои'мъ смире'нiемъ: ра'дуйся, 
jа='кw дре'внiй _о='нъ ла'зарь ни'щiй, почива'я ны'нjь въ 
ло'нjьхъ а=враа'млихъ: ра'дуйся, и='же по w\тше'ствiи 
мi'ра сегw`, су'щымъ въ бjьда'хъ и= и=скуше'нiихъ гото'въ 
w=брjьта'яйся предста'тель, и= засту'пникъ гра'ду на'шему 
о_у='стюгу: ра'дуйся, вездjь` призыва'ющыя тя` бы'стрw 
предваря'яй: ра'дуйся, бг~ому'дре i=wа'нне.

Пjь'снь з~. I=рмо'съ:

Въ пещи` а=враа'мстiи _о='троцы персi'дстjьй, 
любо'вiю благоче'стiя па'че, не'жели пла'менемъ 
w=паля'еми, взыва'ху: бл~гослове'нъ _е=си` въ хра'мjь 
сла'вы твоея`, гд\си.

Содержи'мь сы'й ко хр\сту`, прп\дбне _о='ч~е 
i=wа'нне, бж\ственною любо'вiю други'хъ спасти`, и=`хже 
ра'достнw спа'слъ и= и=зба'вилъ _е=си`, вопiя`: 
бл~гослове'нъ бг~ъ _о=т_е'цъ на'шихъ.

Съ нб~се` тебjь` пода'нную, _о='ч~е i=wа'нне, 
прiи'мъ пи'щу, се'ю препита'въ всjь'хъ благопоко'рнw 
прiе'млющихъ твоя^ (с. 501) повелjь^нiя, и='миже до'лу 
влеку'щiй грjь'хъ w=ставля'ху, бл~же'нне.

Послjь'довавъ _о=тч~скимъ преда'нi_емъ, _о='ч~е 
i=wа'нне му'дре, па'губу w\три'нути заповjь'далъ _е=си`, 
зовы'й бг~у: благослове'нъ бг~ъ _о=т_е'цъ на'шихъ.

Бг~оро'диченъ:

Вы'шнягw w=свяще'нное бж\ственное селе'нiе, 
ра'дуйся: тобо'ю бо даде'ся ра'дость, бц\де, зову'щымъ: 
бл~гослове'нна ты` въ жена'хъ _е=си`, всенепоро'чная 
вл\дчце.

Пjь'снь и~. I=рмо'съ:

Ру'цjь распросте'ръ, данiи'лъ львw'въ зiя^нiя въ 
ро'вjь затче`: _о='гненную же си'лу о_у=гаси'ша, 
добродjь'телiю препоя'савшеся, благоче'стiя рачи'тели 
_о='троцы, взыва'юще: благослови'те, вся^ дjьла` гд\сня, 
гд\са.

Всесвjь'тлая sвjьзда`, су'щихъ въ тимjь'нiи 
страсте'й приводя` къ животу`, твори'ти бж\ств_енныя 
за'пwвjьди, и= нечи^стыя цjьлому'дреннw жи'ти, w\тго'ниши 
лю^тыя неду'ги, вопiя`: благослови'те, по'йте и= 
превозноси'те _е=го` во вjь'ки.

Ты` цjь'лъ о_у=мо'мъ въ кро'вjь чу'дныхъ, му'дре, 
мно'гихъ о_у=лови'лъ _е=си` ю=ро'дствовати гд\са ра'ди, 
вjь'дый наруга'емь бы'ти, вопiя`, честнjь'йшiй i=wа'нне 
блаже'нне: благослови'те, по'йте и= превозноси'те _е=го` 
во вjь'ки.

Соверше'нъ _е=ди'нъ свои'хъ су'щихъ сла'вяй гд\сь 
прославля'я тя`, прп\дбне, ко гро'бу твоему` притека'ющыя 
и=сцjьля'етъ свjьтлослове'ньми зову'щыя: благослови'те, 
по'йте и= превозноси'те _е=го` во вjь'ки.

Бг~оро'диченъ:

И=збавля'яй на'съ возсiя` и=зъ теб_е` гд\сь, дв~о 
ч\стая, _е=го'же моли`, вл\дчце, просвjьти'ти пою'щыя 
тя`, и= w=бстоя'нiя на'съ и=зба'вити пою'щихъ: 
благослови'те, по'йте и= превозноси'те _е=го` во вjь'ки.

Пjь'снь f~. I=рмо'съ:

Ка'мень нерукосjь'чный w\т несjько'мыя горы` 
теб_е`, дв~о, (с. 502) краеуго'льный w\тсjьче'ся, 
хр\сто'съ, совокупи'вый разстоя^щаяся _е=ст_ества`. 
тjь'мъ веселя'щеся, тя`, бц\де, велича'емъ.

Всjь'мъ се'рдцемъ тр\оцjь о_у=се'рднw 
предложи'вся, и='же w\т нея` лучу` бг~одjь'льнw прiи'мъ, 
свjьтови'дjьнъ бы'въ со а='гг~лы лику'еши.

Жела'нiемъ бж\ственнымъ прiедини'вся, и= 
воздержа'нiемъ просвjь'щся, ча'емыхъ вjь'чныхъ бла^гъ во 
прича'стiи бы'въ, бг~облаже'нне i=wа'нне, и= 
наслажде'нiи.

Твоя` болjь^зни и= по'ты во вселе'ннjьй сла'вятся, 
ты' же нб\сною сла'вою пита'яся, i=wа'нне, на'съ 
непреста'ннw помина'й.

Бг~оро'диченъ:

Спаси' мя, всjь'хъ ро'ждши и=зба'вителя и= 
бл~годjь'теля, разори'вши души` моея` _о='блакъ, свjь'та 
_о='блаче, ст~а'я вл\дчце, си'льна содjь'лай на стра^сти 
борю'щыя мя`.

Свjьти'ленъ:

Совjь'та о_у=дали'лся _е=си`, бjь'гая нечести'выхъ 
сожи'тельства: хр\сту' же надъ всjь'ми бг~у на'шему 
непоро'чнымъ житiе'мъ о_у=годи'лъ _е=си`, i=wа'нне. 
_е=го'же ны'нjь моли` w= на'съ рабjь'хъ твои'хъ, вjь'рою 
пра'зднующихъ всечестну'ю па'мять твою`, бг~ому'дре 
i=wа'нне.

Бг~оро'диченъ:

Му'дрость v=поста'сную, и= сло'во пресу'щное, и= 
врача` всjь'хъ поро'ждши, дв~о, стру'пы и= jа='звы души` 
моея` и=сцjьли` лю^тыя и= многовр_е'менныя, и= о_у=ста'ви 
се'рдца моегw` страстна^я помышл_е'нiя.

На хвали'техъ стiхи^ры, на д~, гла'съ д~. По\д: 
Да'лъ _е=си` зна'менiе:

Да'лъ _е=си` при'тчу терпjь'нiя и= му'жества, * 
пребл~гi'й гд\си, * пра'веднаго i=wа'нна и= 
многочуде'снаго, * добродjь'тельми и= словесы`, * и= 
дjь'лы сiя'юща, * цjьлому'дрiемъ о_у=краша'ема и= 
кро'тостiю. * тjь'мъ твое` неизрече'нное смотре'нiе 
сла'вимъ, * i=и~се всеси'льне, и= сп~се ду'шъ на'шихъ. 
(с. 503)

Пра'веденъ и= неsло'бивъ, * и='стиненъ же и= 
непоро'ченъ и= вjь'ренъ, * о_у=клоня'яся w\т вся'кiя 
sло'бныя ве'щи, * показа'лся _е=си`, i=wа'нне бл~же'нне, 
* просвjьще'нъ добродjь'тельми, * и= благоче'стiемъ 
сiя'я: * тjь'мъ тя` о_у=блажа'емъ, * и= ст~о'е твое` и= 
честно'е дне'сь пра'зднуемъ о_у=спе'нiе, * ра'дующеся, 
бг~ому'дре.

Цjьлому'дрiемъ и= благовjь'рiемъ, * jа='кw 
баграни'цею многоцjь'нною w=дjь'явся, i=wа'нне, * 
пра'вдою же и= кро'тостiю, * jа='кw бж\ственнымъ 
вjьнце'мъ о_у=вя'злся _е=си`, * со стра'ждущими хр\ста` 
ра'ди, * ца'рствовати возжелjь'лъ _е=си`. и= ны'нjь цр~ю` 
си'лъ предстои'ши, * i=и~су всеми'лостивому, * и= сп~су 
ду'шъ на'шихъ.

Сла'ва, гла'съ и~:

Добродjь'телей твои'хъ, бг~ому'дре i=wа'нне, 
и=справл_е'нiя о_у=ясни'ша вjь'рныхъ сердца`: кто' бо 
слы'ша безмjь'рное твое` смире'нiе и= терпjь'нiе, не 
о_у=диви'тся ко всjь^мъ кро'тости и= безsло'бiю, къ 
скорбя'щымъ ми'лованiю, и= къ су'щымъ въ бjьда'хъ 
ско'рому поможе'нiю, къ пла'вающымъ немяте'жному 
приста'нищу, и= въ пу'ть ше'ствующымъ благо'му 
поспjьше'нiю; вся^ бг~олjь'пнw предвари'лъ _е=си` 
досточу'дне. и= ны'нjь неувяда'емымъ вjьнце'мъ вjьнча'лся 
_е=си`, w\т руки` вседержи'теля бг~а: _е=го'же моли` 
спасти'ся душа'мъ на'шымъ.

И= ны'нjь, бг~оро'диченъ, и=ли` пра'здника. 
Славосло'вiе вели'кое, и= w\тпу'стъ.

На лiтургi'и слу'жба прп\дбническая.


