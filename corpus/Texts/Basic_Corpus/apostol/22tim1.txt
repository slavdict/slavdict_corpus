<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(л. р_о~и w=б.) 

Знам_ена'нiя къ тiмоfе'ю _е=пiсто'лiи пе'рвыя.

[а~] W= наставле'нiи въ любо'вь бж~iю.

[в~] W= и=збра'нiи _е=гw` во благовjь'стiе w\т 
гони'тельства, по бл~года'ти хр\сто'вjь.

[г~] Повелjь'нiе w= вjь'рjь и= бл~года'ти, 
со'вjьстнjь слу'жбjь _е=гw`, кромjь` напа'сти.

[д~] W= моли'твjь за вся^ и= вездjь`, безsло'бивjь 
и= без\ъ смуще'нiя.

[_е~] Jа='кw не подоба'етъ женjь` о_у=чи'ти.

[s~] Какову` подоба'етъ бы'ти _е=пi'скопу.

[а~] Въ не'мже w= дiа'конjьхъ, мужjь'хъ же и= 
жена'хъ.

[з~] W= бж~iи воплоще'нiи.

[а~] Въ не'мже w= бу'дущихъ _е=ресjь'хъ бjьсны'хъ.

[и~] Въ кi'ихъ подоба'етъ w=буча'тися благовjь'рному 
проповjь'днику и= о_у=чи'телю.

[f~] W= прилjьжа'нiи _е=гw` и= це'ркви.

[_i~] W= приключе'нiи, ка'кw w=брjьта'тися ко 
вся'кому.

[а~_i] W= вдови'цахъ, w= вре'мени, и= _о='бразjь, и= 
строе'нiи.

[в~_i] W= че'сти пресвv'терстjьй.

[г~_i] W= свяще'нiи и=звjь'стнjь.

[д~_i] Jа='кw ни _е=ди'ное дjь'ло таи'тся.

[_е~_i] W= послуша'нiи ра^бъ.

[s~_i] На люби'тели непра'ведныхъ прибы'ткwвъ, и= w= 
лжи'выхъ о_у=чи'телехъ.

[з~_i] Завjьща'нiе крjь'пко w= чи'стомъ послуша'нiи.

[и~_i] Бога^тымъ наставле'нiе во и='стинную жи'знь. 
(л. р_о~f)

Сказа'нiе къ тiмоfе'ю пе'рвагw посла'нiя ст~а'гw 
а=п\сла па'vла.

Сiе` посыла'етъ @w\т лаодiкi'и@{По fеофv"ла'кту: @ 
и=з\ъ лаодiкi'и@}. Вина' же посла'нiя сiя` _е='сть: во 
_е=фе'сjь нjь'цыи i=уде'йски живу'ще, начина'ху и='накw 
о_у=чи'ти, и= прельща'ти простjь'йшихъ, и=звjь'томъ зако'на, 
сiе' же о_у=слы'шавъ а=п\слъ, вели'тъ тiмоfе'ю та'мw 
пребы'ти на и=справле'нiе и=`мъ. Пи'шетъ же посла'нiе сiе`, 
и= пе'рвjье о_у='бw воспомина'етъ тiмоfе'ю, вjь'дущему ю='же 
во хр\ста` вjь'ру: о_у=чя` _е=го` w= зако'нjь возбраня'ти 
глаго'лющымъ, не по пра'вому о_у=че'нiю, и= запреща'ти 
и=`мъ. и='бо и= са'мъ v=мене'а и= а=ле_кса'ндра 
погрjьши'вшихъ w= вjь'рjь пре'далъ _е='сть сатанjь`, да 
нака'жутся не ху'лити. Сiя^ воспомяну'въ, про'чее 
о_у=ставля'етъ _е=му` пра^вила церкw'вная w= моли'твjь, 
ка'кw, и= гдjь`, и= w= ко'ихъ подоба'етъ моли'тися: и= w= 
_е='же молча'ти въ це'ркви жена'мъ, и= па'че о_у=чи'тися, а= 
не о_у=чи'ти и=`мъ. W= _е=пi'скопjьхъ и= пресвv'терjьхъ и= 
дiа'конjьхъ, ка'кw и= ка'цjьмъ бы'ти подоба'етъ 
поставля'_емымъ. W= су'щихъ въ це'ркви вдови'цахъ, w\т 
коли'кихъ лjь'тъ подоба'етъ и=`мъ глаго'латися, и= какwвы'мъ 
и=`мъ бы'ти подоба'етъ, и= ка'кw и=`мъ подоба'етъ внима'ти. 
И= w= _е='же цjьлому'дрити ю=нjь'йшихъ, и= велjь'ти па'че 
посяга'ти, а= не скве'рнw жи'ти. И= w= _е='же о_у=чи'ти 
бога'тыхъ, не высокому'дрствовати, ниже` о_у=пова'ти на 
бога'тство ги'блющее. Сiя^ разчини'въ, вели'тъ _е=му` сiя^ 
о_у=чи'ти, и= ктому` воды` не пи'ти. Внима'ти же себjь` и= 
о_у=че'нiю, вjь'дущу, jа='кw бу'дутъ времена`, въ ни'хже 
w\тсту'пятъ нjь'цыи w\т вjь'ры. Научи'въ же чи^стымъ бы'ти 
бра'шнwмъ, и= завjьща'въ _е=му` w\твраща'тися спо'рливыхъ 
взыска'нiй, а='ки скве'рныхъ, w= ни'хже нjь'цыи хва'лящеся, 
преступи'ша вjь'ру пра'ву, си'це скончава'етъ посла'нiе. (л. 
р_о~f w=б.)

КЪ ТIМОFЕ'Ю ПЕ'РВОЕ ПОСЛА'НIЕ

СТ~А'ГW А=ПО'СТОЛА ПА'VЛА.

Глава` пе'рвая.

(за\ч с_о~и) с\х а~ Па'vелъ 
посла'нникъ*{Въ понедjь'льникъ к~s недjь'ли: Па'vелъ 
посла'нникъ*} i=и~съ хр\сто'въ, по повелjь'нiю бг~а, 
сп~са на'шегw, и= гд\са i=и~са хр\ста`, о_у=пова'нiя 
на'шегw: в~ Тiмоfе'ю при'сному ча'ду въ вjь'рjь, бл~года'ть, 
ми'лость, ми'ръ, w\т бг~а _о=ц~а` на'шегw, и= хр\ста` i=и~са 
гд\са на'шегw. [а~] г~ Jа='коже о_у=моли'хъ тя` пребы'ти во 
_е=фе'сjь, и=ды'й въ македо'нiю, да завjьща'еши нjь^кимъ, не 
и='накw о_у=чи'ти, д~ Ниже` внима'ти ба'снемъ и= 
родосло'вi_емъ безкон_е'чнымъ: jа=`же стяза^нiя творя'тъ 
па'че, не'жели бж~iе строе'нiе, _е='же въ вjь'рjь. _е~ 
Коне'цъ же завjьща'нiя _е='сть, любы` w\т чи'ста се'рдца, и= 
со'вjьсти бла'ги, и= вjь'ры нелицемjь'рныя, s~ И='хже 
нjь'цыи погрjьши'вше, о_у=клони'шася въ суеслw'вiя: з~ 
Хотя'ще бы'ти законоучи'тели, не разумjь'юще ни jа=`же 
глаго'лютъ, ни w= ни'хже о_у=твержда'ютъ.

Коне'цъ понедjь'льнику. (л. р~п)

(за\ч с_о~д) и~ Вjь'мы же*{Во вто'рникъ 
к~s недjь'ли: Ча'до тiмоfе'е, вjь'мы*} jа='кw до'бръ 
зако'нъ _е='сть, а='ще кто` _е=го` зако'ннjь твори'тъ, f~ 
Вjь'дый сiе`, jа='кw пра'веднику зако'нъ @не лежи'тъ@{@не 
положе'нъ@}, но беззакw'ннымъ, и= непокори^вымъ, 
нечести^вымъ же и= грjь'шникwмъ, непра'в_еднымъ, и= 
скв_е'рнымъ, _о=тца` и= ма'тере досади'тел_емъ, 
мужеубi'йцамъ, _i~ Блудникw'мъ, мужело'жникwмъ, 
разбо'йникwмъ, клеветникw'мъ, скотоло'жникwмъ, лжи^вымъ, 
клятвопресту'пникwмъ, и= а='ще что` и='но здра'вому 
о_у=че'нiю проти'вится, а~_i По благовjь'стiю сла'вы 
блаже'ннагw бг~а, _е='же мнjь` о_у=вjь'рено бы'сть.

(за\ч с~п) в~_i И= 
благодарю`**{_О=ктw'врiа в~: Ча'до тiмоfе'е, 
благодарю`**} о_у=крjьпля'ющаго мя` хр\ста` i=и~са гд\са 
на'шего: jа='кw вjь'рна мя` непщева`, положи'въ мя` въ 
слу'жбу, [в~] г~_i Бы'вша мя` и=ногда` ху'льника, и= 
гони'теля, и= досади'теля: но поми'лованъ бы'хъ, jа='кw не 
вjь'дый сотвори'хъ въ невjь'рствiи: д~_i О_у=преумно'жися же 
благода'ть гд\са на'шегw i=и~са хр\ста`, съ вjь'рою, и= 
любо'вiю jа='же w= хр\стjь` i=и~сjь.

Коне'цъ вто'рнику.

(за\ч) _е~_i Вjь'рно сло'во***{Недjь'ля 
л~а: Ча'до тiмоfе'е, вjь'рно сло'во***} и= вся'кагw 
прiя'тiя досто'йно: jа='кw хр\сто'съ i=и~съ прiи'де въ мi'ръ 
грjь'шники спасти`, w\т ни'хже пе'рвый _е='смь а='зъ. s~_i 
Но сегw` ра'ди поми'лованъ бы'хъ, да w= мнjь` пе'рвомъ 
пока'жетъ i=и~съ хр\сто'съ все` долготерпjь'нiе, за 
_о='бразъ хотя'щихъ вjь'ровати _е=му` въ жи'знь вjь'чную. 
з~_i Цр~ю' же (л. р~п w=б.) вjькw'въ, нетлjь'нному, 
неви'димому, _е=ди'ному прему'дрому бг~у, че'сть и= сла'ва 
во вjь'ки вjькw'въ. а=ми'нь.

Коне'цъ недjь'ли, и= ст~о'му.

(за\ч сп~а) [г~] и~_i Сiе' же завjьща'нiе 
предаю' ти, ча'до тiмоfе'е,*{Въ сре'ду к~s недjь'ли: 
Ча'до тiмоfе'е, сiе` завjьща'нiе предаю` тебjь`*} по 
бы'вшихъ на тя` пре'жде проро'чествiихъ, да во'инствуеши въ 
ни'хъ до'брое во'инство, f~_i И=мjь'я вjь'ру, и= бл~гу'ю 
со'вjьсть, ю='же нjь'цыи w\три'нувше, w\т вjь'ры w\тпадо'ша. 
к~ W\т ни'хже _е='сть v=мене'й, и= а=ле_кса'ндръ, и=`хже 
преда'хъ сатанjь`, jа='кw да нака'жутся не ху'лити.

Преступи` средjь`.

Глава` втора'я.

(за\ч сп~в) [д~] с\х а~ Молю` 
о_у=`бо**{Септе'мврiа а~: Ча'до тiмоfе'е, 
молю`**} пре'жде всjь'хъ твори'ти моли^твы, мол_е'нiя, 
прош_е'нiя, бл~годар_е'нiя за вся` человjь'ки: в~ За цр~я`, 
и= за вся` и=`же во вла'сти су'ть: да ти'хое и= безмо'лвное 
житiе` поживе'мъ, во вся'комъ бл~гоче'стiи и= чистотjь`. г~ 
Сiе' бо добро` и= прiя'тно пред\ъ сп~си'телемъ на'шимъ 
бг~омъ, д~ И='же всjь'мъ чл~вjь'кwмъ хо'щетъ спасти'ся, и= 
въ ра'зумъ и='стины прiити`. _е~ _Е=ди'нъ бо _е='сть бг~ъ, 
и= _е=ди'нъ хода'тай бг~а и= чл~вjь'кwвъ, чл~вjь'къ 
хр\сто'съ i=и~съ: s~ Да'вый себе` и=збавле'нiе за всjь'хъ, 
свидjь'тельство времены` свои'ми. з~ Въ не'же поста'вленъ 
бы'хъ а='зъ (л. рп~а) проповjь'дникъ и= а=п\слъ: [и='стину 
глаго'лю w= хр\стjь`, не лгу`,] о_у=чи'тель jа=зы'кwвъ въ 
вjь'рjь и= и='стинjь.

Коне'цъ но'вому лjь'ту. Чти` средjь`:

и~ Хощу` о_у=`бо, да моли^твы творя'тъ му'жiе на 
вся'комъ мjь'стjь, воздjь'юще преподw'бныя ру'ки без\ъ 
гнjь'ва и= размышле'нiя. f~ Та'кожде и= ж_ены` во 
о_у=краше'нiи лjь'потномъ, со стыдjь'нiемъ и= 
цjьлому'дрiемъ, да о_у=краша'ютъ себе`, не въ плете'нiихъ, 
ни зла'томъ и=ли` би'серомъ, и=ли` ри'зами многоцjь'нными: 
_i~ Но [_е='же подоба'етъ жена'мъ, w=бjьщава'ющымся 
благоче'стiю] дjьлесы` благи'ми. а~_i Жена` въ безмо'лвiи да 
о_у=чи'тся со вся'кимъ покоре'нiемъ. в~_i Женjь' же 
о_у=чи'ти не повелjьва'ю, ни владjь'ти му'жемъ, но бы'ти въ 
безмо'лвiи. г~_i А=да'мъ бо пре'жде со'зданъ бы'сть, пото'мъ 
же _е='vа. д~_i И= а=да'мъ не прельсти'ся, жена' же 
прельсти'вшися, въ преступле'нiи бы'сть. _е~_i Спасе'тся же 
@чадоро'дiя ра'ди@{@чрез\ъ чадоро'дiе@}, а='ще пребу'детъ въ 
вjь'рjь, и= любви`, и= во святы'ни съ цjьлому'дрiемъ.

Коне'цъ средjь`.

Глава` тре'тiя.

(за\ч сп~г) [s~] с\х а~ Вjь'рно*{Въ 
четверто'къ к~s недjь'ли: Ча'до тiмоfе'е, вjь'рно*} 
сло'во, а='ще кто` _е=пi'скопства хо'щетъ, добра` дjь'ла 
жела'етъ. в~ Подоба'етъ же _е=п\скпу бы'ти непоро'чну, 
_е=ди'ныя жены` му'жу, тре'звену, цjьлому'дру, 
бл~гоговjь'йну, че'стну, страннолюби'ву, о_у=чи'тельну, г~ 
Не пiя'ницjь, не бi'йцjь, не (л. рп~а w=б.) сварли'ву, не 
мшелои'мцу, но кро'тку, не зави'стливу, не сребролю'бцу: д~ 
Сво'й до'мъ до'брjь пра'вящу, ча^да и=му'щу въ послуша'нiи 
со вся'кою @чистото'ю@{@че'стностiю@}. _е~ [А='ще же кто` 
своегw` до'му не о_у=мjь'етъ пра'вити, ка'кw w= цр~кви 
бж~iей прилjьжа'ти возмо'жетъ;] s~ Не новокреще'нну, да не 
разгордjь'вся въ су'дъ впаде'тъ и= въ сjь'ть дiа'волю. з~ 
Подоба'етъ же _е=му` и= свидjь'тельство добро` и=мjь'ти w\т 
внjь'шнихъ, да не въ поноше'нiе впаде'тъ, и= въ сjь'ть 
непрiя'знену. [а~] Дiа'конwмъ та'кожде 
*чи'стымъ*{*ч_е'стнымъ*}, не двоязы'чнымъ, не вiну` мно'гу 
внима'ющымъ, не скверностяжа'т_ельнымъ: f~ И=му'щымъ та'инство 
вjь'ры въ чи'стjьй со'вjьсти. (че\к) _i~ И= сi'и о_у='бw 
да и=скуша'ются пре'жде, пото'мъ же да слу'жатъ непоро'чни 
су'ще. а~_i Жена'мъ та'кожде **чи'стымъ**{**ч_е'стнымъ**}, 
не клевети'вымъ, не нава'дницамъ, тре'звеннымъ, вjь'рнымъ w= 
все'мъ. в~_i Дiа'кони да быва'ютъ _е=ди'ныя жены` му'жи, 
ча^да до'брjь заступа'юще, и= своя` до'мы. г~_i И='бо 
служи'вшiи до'брjь, степе'нь себjь` до'бръ сниска'ютъ, и= 
мно'гое дерзнове'нiе въ вjь'рjь, jа='же w= хр\стjь` i=и~сjь.

Коне'цъ четвертку`.

(за\ч сп~д) д~_i Сiя^*{Въ суббw'ту пред\ъ 
просвjьще'нiемъ: Ча'до тiмоfе'е, сiя^*} пишу` тебjь`, 
о_у=пова'я прiити` къ тебjь` ско'рw: _е~_i А='ще же 
заме'длю, да о_у=вjь'си ка'кw подоба'етъ въ дому` бж~iи 
жи'ти, jа='же _е='сть цр~ковь бг~а жи'ва, сто'лпъ и= 
о_у=твержде'нiе и='стины. s~_i И= и=сповjь'дуемw ве'лiя 
_е='сть бл~гоче'стiя та'йна: бг~ъ jа=ви'ся во пло'ти, 
w=правда'ся въ дс~jь, показа'ся а='гг~лwмъ, проповjь'данъ 
(л. рп~в) бы'сть во jа=зы'цjьхъ, вjь'ровася въ мi'рjь, 
вознесе'ся во сла'вjь.

Глава` четве'ртая.

[а~] с\х а~ Дх~ъ же jа='вственнjь глаго'летъ: 
jа='кw въ послjь'дняя времена` w\тсту'пятъ нjь'цыи w\т 
вjь'ры, вне'млюще духовw'мъ ле'стьчымъ, и= о_у=че'нi_емъ 
бjьсw'вскимъ, в~ Въ лицемjь'рiи лжеслов_е'сникъ, сожже'нныхъ 
свое'ю со'вjьстiю: г~ Возбраня'ющихъ жени'тися, 
о_у=даля'тися w\т бра'шенъ, jа=`же бг~ъ сотвори` въ 
снjьде'нiе со бл~годаре'нiемъ вjь^рнымъ, и= позна'вшымъ 
и='стину.

(за\ч сп~_е) д~ Зане` вся'кое*{Въ пято'къ 
к~s недjь'ли: Ча'до тiмоfе'е, вся'кое*} созда'нiе 
бж~iе добро`, и= ничто'же w\тме'тно, со бл~годаре'нiемъ 
прiе'млемо: _е~ W=свяща'ется бо сло'вомъ бж~iимъ и= 
моли'твою.

Коне'цъ суббw'тjь.

s~ Сiя^ вся^ сказу'я бра'тiи, до'бръ бу'деши служи'тель 
i=и~са хр\ста`, пита'емь словесы` вjь'ры, и= до'брымъ 
о_у=че'нiемъ, _е=му'же послjь'довалъ _е=си`. [и~] з~ 
Скве'рныхъ же и= ба'бiихъ ба'сней w\трица'йся: w=буча'й же 
себе` ко бл~гоче'стiю. и~ Тjьле'сное бо w=буче'нiе вма'лjь 
_е='сть поле'зно: а= благоче'стiе на все` поле'зно _е='сть, 
w=бjьтова'нiе и=мjь'юще живота` ны'нjьшнягw, и= гряду'щагw.

Преступи` пятку`.

(за\ч) f~ Вjь'рно сло'во,**{Недjь'ля 
л~в: Ча'до тiмоfе'е, вjь'рно сло'во**} и= вся'кагw 
прiя'тiя досто'йно. _i~ На сiе' бо и= тружда'емся, и= 
поноша'еми _е=смы`, (л. рп~в w=б.) jа='кw о_у=пова'хомъ на 
бг~а жи'ва, и='же _е='сть сп~си'тель всjь'мъ человjь'кwмъ, 
па'че же вjь'рнымъ. а~_i Завjьщава'й сiя^ и= о_у=чи`. [f~] 
в~_i Никто'же w= ю='ности твое'й да неради'тъ: но _о='бразъ 
бу'ди вjь^рнымъ: сло'вомъ, житiе'мъ, любо'вiю, дх~омъ, 
вjь'рою, чистото'ю. г~_i До'ндеже прiиду`, внемли` чте'нiю, 
о_у=тjьше'нiю, о_у=че'нiю. д~_i Не неради` w= свое'мъ 
дарова'нiи живу'щемъ въ тебjь`, _е='же дано` тебjь` бы'сть 
проро'чествомъ, съ возложе'нiемъ руку` свяще'нничества. 
_е~_i Въ си'хъ поуча'йся, въ си'хъ пребыва'й, [въ си'хъ 
разумjьва'й,] да предспjь'янiе твое` jа=вле'но бу'детъ во 
всjь'хъ.

Коне'цъ недjь'ли. Чти` пятку`:

s~_i Внима'й себjь` и= о_у=че'нiю, и= пребыва'й въ 
ни'хъ: сiя^ бо творя` и= са'мъ спасе'шися, и= послу'шающiи 
тебе`.

Коне'цъ пятку`.

Глава` пя'тая.

(за\ч) [_i~] с\х а~ Ста'рцу*{Въ 
понедjь'льникъ к~з недjь'ли: Ча'до тiмоfе'е, ста'рцу*} 
не твори` па'кости, но о_у=тjьша'й@{@ста'рца не о_у=коря'й, 
но о_у=моля'й@} jа='коже _о=ц~а`: ю='ношы, jа='коже бра'тiю: 
в~ Ста^рицы jа='коже ма'т_ери: ю='ныя, jа='коже с_естры`, со 
вся'кою чистото'ю. г~ Вдови^цы чти`, су'щыя и='стинныя 
вдови'цы. д~ А='ще ли ка'я вдови'ца ча^да, и=ли` вну'чата 
и='мать, да о_у=ча'тся пре'жде сво'й до'мъ благочести'внw 
о_у=стро'ити, и= взае'мъ воздая'ти роди'тел_емъ, сiе' бо 
_е='сть благоуго'дно пред\ъ бг~омъ. _е~ А= су'щая и='стинная 
(л. рп~г) вдови'ца и= о_у=едине'на, о_у=пова` на бг~а, и= 
пребыва'етъ въ моли'твахъ и= моле'нiихъ де'нь и= но'щь. s~ 
Пита'ющаяся же простра'ннw, жива` о_у=мерла`. з~ И= сiя^ 
завjьщава'й, да непоро'чни бу'дутъ. и~ А='ще же кто` w= 
свои'хъ, па'че же w= @при'сныхъ@{@дома'шнихъ@} не 
промышля'етъ, вjь'ры w\тве'рглся _е='сть, и= невjь'рнагw 
го'рши _е='сть. f~ Вдови'ца же да причита'ется не ме'ньши 
лjь'тъ шести'десятихъ, бы'вши _е=ди'ному му'жу жена`, _i~ Въ 
дjь'лjьхъ до'брыхъ свидjь'тельствуема, а='ще ча^да 
воспита'ла _е='сть, а='ще ст~ы'хъ но'зjь о_у=мы`, а='ще 
стра^нныя прiя'тъ, а='ще *скw'рбнымъ о_у=тjьше'нiе 
бы'сть*{*ско'рбныхъ снабдjь`*}, а='ще вся'кому дjь'лу бл~гу 
послjь'довала _е='сть.

Коне'цъ понедjь'льнику.

(за\ч сп~s) а~_i Ю='ныхъ же*{Во вто'рникъ 
к~з-я недjь'ли: Ча'до тiмоfе'е, ю='ныхъ*} вдови'цъ 
w\трица'йся: _е=гда' бо разсвирjь'пjьютъ **w= 
хр\стjь`**{**проти'ву хр\ста`**}, посяга'ти хотя'тъ, в~_i 
И=му'щя грjь'хъ, jа='кw пе'рвыя вjь'ры w\тверго'шася. г~_i 
Ку'пнw же и= пра'здны, о_у=ча'тся w=бходи'ти до'мы, не 
то'чiю же пра'здны, но и= бляди'вы и= 
***w=плази'вы***{***любопы'тны***}, глаго'лющыя jа=`же не 
подоба'етъ: д~_i Хощу` о_у=`бо ю='нымъ вдови'цамъ посяга'ти, 
ча^да ражда'ти, до'мъ стро'ити, ниеди'ны же вины` дая'ти 
проти'вному хулы` ра'ди. _е~_i Се` о_у='бw нjь^кiя 
разврати'шася въ слjь'дъ сатаны`. s~_i А='ще кто` вjь'ренъ, 
и=ли` вjь'рна, и='мать вдови^цы, да довли'тъ и=`хъ, jа='кw 
да не тяготи'тся цр~ковь, да су'щихъ и='стинныхъ вдови'цъ 
о_у=дово'литъ. з~_i Прилjьжа'щiи же до'брjь пресвv'теры 
сугу'быя че'сти да сподобля'ются, па'че же тружда'ющiися въ 
сло'вjь и= (л. рп~г w=б.) о_у=че'нiи. и~_i Глаго'летъ бо 
писа'нiе: вола` молотя'ща не w=броти'ши, и= досто'инъ 
дjь'латель мзды` своея`. f~_i На пресвv'тера хулы` не 
прiе'мли, ра'звjь при двою` и=ли` трiе'хъ свидjь'телехъ. к~ 
Согрjьша'ющихъ же пред\ъ всjь'ми и= w=блича'й, да и= про'чiи 
стра'хъ и='мутъ. к~а Засвидjь'тельствую пред\ъ бг~омъ, и= 
гд\семъ i=и~съ хр\сто'мъ, и= и=збра'нными _е=гw` а='гг~лы, 
да сiя^ сохрани'ши без\ъ лицемjь'рiя, ничесw'же творя` по 
о_у=клоне'нiю.

Коне'цъ вто'рнику.

(за\ч сп~з) [г~_i] к~в Руки` ско'рw*{Въ 
сре'ду к~з-я недjь'ли: Ча'до тiмоfе'е, руки` ско'рw*} 
не возлага'й ни на кого'же, ниже` прiwбща'йся чужы'мъ 
грjьхw'мъ, себе` чи'ста соблюда'й. к~г Ктому` не пi'й воды`, 
но ма'лw вiна` прiе'мли, стома'ха ра'ди твоегw`, и= ча'стыхъ 
твои'хъ неду'гwвъ. [д~_i] к~д Нjь'кихъ же человjь^къ грjьси` 
jа=вле'ни су'ть, предваря'юще на су'дъ, нjь^кимъ же и= 
послjь'дствуютъ. к~_е Та'коже и= дw'брая дjьла` jа=вле'на 
су'ть, и= су^щая и='накw о_у=таи'тися не мо'гутъ.

Глава` шеста'я.

[_е~_i] с\х а~ _Е=ли'цы су'ть под\ъ и='гомъ 
раби`, своя` господы` вся'кiя че'сти да сподобля'ютъ, да 
и='мя бж~iе не ху'лится и= о_у=че'нiе. в~ И=му'щiи же 
вjь'рны господы`, да не нерадя'тъ w= ни'хъ, поне'же бра'тiя 
су'ть: но па'че да рабо'таютъ, зане` вjь'рни су'ть, и= 
возлю'бленни, и=`же благода'ть воспрiе'млющiи, сiя^ о_у=чи`, 
и= моли`. s~_i А='ще ли кто` и='накw о_у=чи'тъ, и= не (л. 
рп~д) приступа'етъ къ здра'вымъ словес_е'мъ гд\са на'шегw 
i=и~са хр\ста`, и= о_у=че'нiю _е='же по благовjь'рiю, д~ 
Разгордjь'вся ничто'же вjь'дый, но неду'гуяй w= стяза'нiихъ, 
и= словопрjь'нiихъ: w\т ни'хже быва'етъ за'висть, рве'нiе, 
хулы^, непщева^нiя лука'ва. _е~ Бесjь^ды sлы'я растлjь'нныхъ 
человjь'кwвъ о_у=мо'мъ, и= лише'нныхъ и='стины, непщу'ющихъ 
прiwбрjь'тенiе бы'ти бл~гоче'стiе, w\тступа'й w\т таковы'хъ. 
s~ _Е='сть же сниска'нiе ве'лiе, благоче'стiе съ 
дово'льствомъ. з~ Ничто'же бо внесо'хомъ въ мi'ръ се'й, 
jа='вjь, jа='кw ниже` и=знести` что` мо'жемъ: и~ И=мjь'юще 
же пи'щу и= w=дjья'нiе, си'ми дово'льни бу'демъ: f~ А= 
хотя'щiи богати'тися, впа'даютъ въ напа'сти и= сjь'ти, и= въ 
по'хwти мнw'ги, несмы'сленны, и= врежда'ющыя, jа=`же 
погружа'ютъ человjь'ки во всегуби'тельство и= поги'бель. _i~ 
Ко'рень бо всjь^мъ sлы^мъ, сребролю'бiе _е='сть: _е=гw'же 
нjь'цыи жела'юще, заблуди'ша w\т вjь'ры, и= себе` 
пригвозди'ша болjь'знемъ мнw'гимъ. [з~_i] а~_i Ты' же, _w 
человjь'че бж~iй! си'хъ бjь'гай.

Коне'цъ средjь`.

(за\ч сп~и) Гони' же пра'вду,*{Въ суббw'ту 
по рж\ствjь` хр\сто'вjь: Ча'до тiмоfе'е, гони` 
пра'вду,*} благоче'стiе, вjь'ру, любо'вь, терпjь'нiе, 
кро'тость. в~_i Подвиза'йся до'брымъ по'двигомъ вjь'ры, 
_е=мли'ся за вjь'чную жи'знь, въ ню'же и= зва'нъ бы'лъ 
_е=си`, и= и=сповjь'далъ _е=си` до'брое и=сповjь'данiе 
пред\ъ мно'гими свидjь'тели. г~_i Завjьщава'ю ти` пред\ъ 
бг~омъ w=живля'ющимъ вся'ч_еская, и= хр\сто'мъ i=и~сомъ, 
свидjь'тельствовавшимъ при понтi'йстjьмъ (л. рп~д w=б.) 
пiла'тjь до'брое и=сповjь'данiе: д~_i Соблюсти` тебjь` 
за'повjьдь нескве'рну, и= незазо'рну, да'же до jа=вле'нiя 
гд\са на'шегw i=и~са хр\ста`. _е~_i _Е='же во своя` времена` 
jа=ви'тъ бл~же'нный, и= _е=ди'нъ си'льный, цр~ь 
ца'рствующихъ, и= гд\сь госпо'дствующихъ: s~_i _Е=ди'нъ 
и=мjь'яй безсме'ртiе, и= во свjь'тjь живы'й непристу'пнjьмъ, 
_е=гw'же никто'же ви'дjьлъ _е='сть w\т человjь^къ, ниже` 
ви'дjьти мо'жетъ, _е=му'же че'сть и= держа'ва вjь'чная. 
а=ми'нь.

Коне'цъ суббw'тjь.

(за\ч сп~f) [и~_i ] з~_i Бога^тымъ*{Въ 
четверто'къ к~з-я недjь'ли: Ча'до тiмоfе'е, 
бога^тымъ*} въ ны'нjьшнjьмъ вjь'цjь запреща'й не 
высокому'дрствовати, ниже` о_у=пова'ти на бога'тство 
погиба'ющее, но на бг~а жи'ва, даю'щаго на'мъ вся^ 
_о=би'льнw въ наслажде'нiе: и~_i Бл~го'е дjь'лати, 
богати'тися въ дjь'лjьхъ до'брыхъ, благопода^тливымъ бы'ти, 
_о=бщи'т_ельнымъ. f~_i Сокро'вищующе себjь` w=снова'нiе 
добро` въ бу'дущее, да прiи'мутъ вjь'чную жи'знь. к~ _W 
тiмоfе'е! преда'нiе сохрани`, о_у=клоня'яся скве'рныхъ 
суесло'вiй, и= прекосло'вiй лжеиме'ннагw ра'зума. к~а W= 
не'мже нjь'цыи хва'лящеся, w= вjь'рjь погрjьши'ша. 
бл~года'ть съ тобо'ю. а=ми'нь.

Коне'цъ четвертку`.

Коне'цъ пе'рвагw посла'нiя, _е='же къ тiмоfе'ю: 
напи'сано бы'сть w\т лаодiкi'и, jа='же _е='сть митропо'лiа 
фрv"гi'и пакатiанi'йскiя: и='мать въ себjь` гла'въ, s~: 
зача^лъ цр~ко'вныхъ, д~_i: стiхw'въ рг~_i: знамена'нiй 
че'рныхъ, и~_i: послjь'дующихъ же и=`мъ червле'ныхъ 
два`.


