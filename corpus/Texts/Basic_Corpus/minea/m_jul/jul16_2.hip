<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

Вjь'домо бу'ди, jа='кw въ сi'й s~_i де'нь, а='ще 
случи'тся недjь'ля, слу'жба пое'тся ст~ы'хъ _о=т_е'цъ въ 
сiю` недjь'лю: а='ще же въ сре'ду, и=ли` вто'рникъ, 
пое'тся слу'жба и='хъ въ мимоше'дшую недjь'лю: а='ще же 
въ четверто'къ пое'тся слу'жба и='хъ въ прiиду'щую 
недjь'лю.



Па'мять соверша'емъ ст~ы'хъ вселе'нскихъ шести` 
собо'рwвъ:

Прилучи'вшагwся же ст~а'гw пое'мъ на повече'рiи.

Въ суббw'ту на ма'лjьй вече'рни стiхи^ры воскре'сны, 
и= бц\дjь по _о=бы'чаю. На вели'цjьй вече'рни, по 
_о=бы'чномъ _псалмjь`, пое'мъ: Блаже'нъ му'жъ: 
каfi'сму всю`. На Гд\си, воззва'хъ, стiхи^ры 
воскре'сны д~, и= _о=тц_е'въ s~, гла'съ s~. Подо'бенъ: 
W\тча'янная:

И=зъ чре'ва роди'лся _е=си` пре'жде денни'цы, w\т 
_о=ц~а` безма'теренъ пре'жде вjь^къ: а='ще и= а='рiй 
тва'рь тя`, а= не бг~а сла'витъ, де'рзостiю смjьша'я тя` 
зижди'теля тва'ремъ безу'мнw, вещество` _о=гня` вjь'чнагw 
себjь` сокро'вищствуяй. но собо'ръ, и='же въ нiке'и, сн~а 
бж~iя тя` проповjь'да, гд\си, _о=ц~у` и= дх~у 
сопресто'льна.

Два'жды.

Раздра'ную хр\сто'ву ри'зу и= разтерза'ную 
пе'сiими че'люстьми, му'дрjь сши'сте, честнi'и _о=тцы`, 
зрjь'ти наготу` сегw` ника'коже терпя'ще, jа='коже си'мъ 
и= i=а'феfъ _о=те'ческую дре'вле: (с. 309) посрами'сте 
несмы'сленнаго, и= тогw` _е=диномы'сленники, а='рiа, 
гнjь'ву тезоимени'таго.

Два'жды.

Македо'няны, и= несторiа'ны, _е=vтv"хi'аны, и= 
дiоско'ряны, а=поллiнарiа'ны же и= савеллiа'ны, и= 
севи'ряны, во'лки тя'жкiя прише'дшыя въ ко'жахъ 
_о='вчiихъ, дале'че w\т ста'да сп~сова, jа='коже 
и='стиннiи па'стырiе, w\тгна'сте, на'ги w\т ко'жъ 
_о='вчiихъ тре_окая'нныя поста'вльше и=зря'днjь. тjь'мже 
вы` о_у=блажа'емъ.

Два'жды.

Сла'ва, гла'съ s~. Самогла'сенъ:

Та^йныя дне'сь дх~а трубы^, бг~онw'сныя _о=тцы` 
восхва'лимъ, воспjь'вшыя посредjь` цр~кве пjь'снь 
сли'чную бг~осло'вiя, тр\оцу _е=ди'ну непремjь'нную, 
существо' же и= бж\ство`: низложи'тели а='рiевы, и= 
правосла'вныхъ побо'рники, моля'щыяся всегда` гд\севи, 
поми'ловатися душа'мъ на'шымъ.

И= ны'нjь, бг~оро'диченъ пе'рвый, гла'са.

Вхо'дъ. Прокi'менъ дне`. Чт_е'нiя три`.

Бытiя` чте'нiе.

[Глава` д~_i] Слы'шавъ а=вра'мъ, jа='кw 
плjьне'нъ бы'сть лw'тъ, брата'ничь _е=гw`, сочте` свои'хъ 
си` домоча'д_ецъ, три'ста и= _о=смьна'десять, и= погна` 
во слjь'дъ и='хъ да'же до да'на. И= нападе` на ня` 
но'щiю са'мъ, и= _о='троцы _е=гw` съ ни'мъ: и= порази` 
и=`хъ, и= гони` и=`хъ до хwва'ла, _е='же _е='сть w=шу'юю 
дама'ска. И= возврати` вся'каго коня` содо'мскаго, и= 
лw'та брата'нича своего` возврати`, и= вся^ и=мjь^нiя 
_е=гw`, и= ж_ены`, и= лю'ди. И=зы'де же ца'рь содо'мскiй 
во срjь'тенiе _е=му`, повнегда` возврати'тися _е=му` w\т 
сjь'ча ходоллогомо'рскагw, и= съ царьми`, и=`же съ ни'мъ, 
во о_у=до'ль са'винъ: сiе' же бя'ше по'ле царе'во. И= 
мелхiседе'къ ца'рь сали'мскiй и=знесе` хлjь'бы и= вiно`, 
бя'ше же свяще'нникъ бг~а вы'шнягw. И= бл~гослови` 
а=вра'ма, и= рече`: бл~гослове'нъ а=вра'мъ бг~омъ (с. 
310) вы'шнимъ, и='же созда` нб~о и= зе'млю. и= 
бл~гослове'нъ бг~ъ вы'шнiй, и='же предаде` враги` твоя^ 
подъ ру'ки тебjь`.

Втора'гw зако'на чте'нiе.

[Глава` а~] Во дне'хъ _о='нjьхъ, рече` мwv"се'й къ 
сынw'мъ i=и~л_евымъ: ви'дите, преда'хъ предъ лице'мъ 
ва'шимъ зе'млю, вше'дше наслjь'дуйте зе'млю, ю='же 
кля'тся гд\сь _о=тц_е'мъ ва'шымъ, а=враа'му и= i=саа'ку 
и= i=а'кwву да'ти и=`мъ, и= сjь'мени и='хъ по ни'хъ. И= 
реко'хъ къ ва'мъ во вре'мя _о='но, гл~го'ля: не возмогу` 
_е=ди'нъ води'ти ва'съ. Гд\сь бг~ъ на'шъ о_у=мно'жилъ вы` 
_е='сть, и= се` _е=сте` дне'сь jа='кw sвjь'зды нб\сныя 
мно'жествомъ: Гд\сь бг~ъ _о=т_е'цъ на'шихъ да приложи'тъ 
ва'мъ, jа='кw да бу'дете ты'сящами сугу'бw, и= да 
благослови'тъ ва'съ, jа='коже гл~го'ла ва'мъ. И= взя'хъ 
w\т ва'съ му'жи му'дры, и= свjь'домы, и= смы'сленны, и= 
поста'вихъ и=`хъ владjь'ти надъ ва'ми, тысященача'льники, 
и= стонача'льники, и= пятдесятонача'льники, и= 
десятонача'льники, и= писмоводи'тели судiя'мъ ва'шымъ, и= 
заповjь'дахъ судiя'мъ ва'шымъ во вре'мя _о='но, гл~го'ля: 
разслу'шайте посредjь` бра'тiй ва'шихъ, и= суди'те 
пра'веднw посредjь` му'жа, и= посредjь` бра'та _е=гw`, и= 
посредjь` прише'льца _е=гw`. Да не позна'ете лица` въ 
судjь`, ма'лому и= вели'кому су'диши, и= не 
о_у=стыди'шися лица` человjь'ческа, jа='кw су'дъ бж~iй 
_е='сть.

Втора'гw зако'на чте'нiе.

[Глава` _i~] Во дне'хъ _о='нjьхъ, рече` мwv"се'й 
къ сынw'мъ i=и~л_евымъ: се` гд\са бг~а твоегw` нб~о, и= 
нб~о нб~се`, земля` и= вся^ _е=ли^ка су'ть на не'й. 
_О=ба'че _о=тцы` ва'шя произво'ли гд\сь люби'ти я=`: и= 
и=збра` сjь'мя и='хъ по ни'хъ, ва'съ, па'че всjь'хъ 
jа=зы^къ въ де'нь се'й. И= w=брjь'жите жестосе'рдiе 
ва'ше, и= вы^я ва'шя не w=жесточи'те ктому`. И='бо гд\сь 
бг~ъ на'шъ, се'й бг~ъ богw'въ, и= гд\сь господе'й: Бг~ъ 
вели'кiй, и= крjь'пкiй, и= стра'шный, и='же не диви'тся 
лицу`, ниже` взе'млетъ да'ръ: (с. 311) Творя'й су'дъ 
прише'льцу, и= сиротjь` и= вдовjь`, и= лю'битъ 
прише'льца, да'ти _е=му` хлjь'бъ и= ри'зу. И= возлюби'те 
прише'льца, прише'льцы бо бjь'сте въ земли` 
_е=гv'петстjьй. Гд\са бг~а твоегw` да о_у=бои'шися, и= 
тому` _е=ди'ному послу'жиши, и= къ нему` прилjьпи'шися, 
и= и='менемъ _е=гw` клене'шися. То'й хвала` твоя`, и= 
то'й бг~ъ тво'й, и='же сотвори` тебjь` вели^кая, и= 
сла^вная сiя^, jа=`же ви'дjьстjь _о='чи твои`.

На лiтi'и стiхи'ра хра'ма. Сла'ва, гла'съ г~.

А=п\сльскихъ преда'нiй и=звjь'стнiи храни'телiе 
бы'сте, ст~i'и _о=тцы`: ст~ы'я бо тр\оцы _е=диносу'щное 
правосла'внw проповjь'давше, а='рiево хуле'нiе собо'рнjь 
низложи'сте: съ ни'мже и= македо'нiа духобо'рца 
w=бличи'вше, w=суди'сте несто'рiа, _е=vтv'хiа и= 
дiоско'ра, саве'ллiа же и= севи'ра безгла'внаго. и='хже 
пре'лести и=спроси'те и=зба'витися на'мъ, нескве'рну 
на'шему житiю`, въ вjь'рjь сохрани'тися мо'лимся.

И= ны'нjь, бг~оро'диченъ: Безъ сjь'мени w\т 
бж\ственнагw:

На стiхо'внjь _о=ктw'иха. Сла'ва, гла'съ д~.

Моле'бную па'мять дне'сь бг~оно'сныхъ _о=тц_е'въ, 
w\т всея` вселе'нныя собра'вшихся во свjь'тлjьмъ гра'дjь 
нiке'йстjьмъ, правосла'вныхъ собра^нiя, благоче'ствующе 
вjь'рнw пра'зднуемъ. сi'и бо лю'тагw а='рiа безбо'жное 
велjь'нiе благочестному'дреннjь низложи'ша, и= w\т 
собо'рныя цр~кве собо'рнjь того` и=згна'ша: и= jа='снw 
сн~а бж~iя _е=диносу'щна, и= соприсносу'щна, пре'жде 
вjь^къ су'ща, всjь'хъ научи'ша и=сповjь'дати во 
и=з\ъwбраже'нiи вjь'ры, и=звjь'стнw и= благоче'стнw сiе` 
и=зложи'вше. тjь'мже и= мы` бж\ств_еннымъ и='хъ 
повелjь'нi_емъ послjь'дствующе, и=звjь'стнw вjь'рующе 
слу'жимъ, со _о=ц~е'мъ сн~у, и= дх~у всест~о'му во 
_е=ди'номъ бж~ествjь`, тр\оцjь _е=диносу'щнjьй.

И= ны'нjь, бг~оро'диченъ: При'зри на мол_е'нiя: 
(с. 312)

На благослове'нiи хлjь'бwвъ тропа'рь, Бц\де дв~о: 
два'жды: И= _о=тц_е'въ, гла'съ и~: 

Препросла'вленъ _е=си` хр\сте` бж~е на'шъ, 
свjьти^ла на земли` _о=тцы` на'ши w=снова'вый, и= тjь'ми 
ко и='стиннjьй вjь'рjь вся^ ны` наста'вивый: 
многобл~гоутро'бне, сла'ва тебjь`.

_Е=ди'ножды.



На о_у='трени, на Бг~ъ гд\сь, тропа'рь воскр\снъ 
два'жды. Сла'ва, _о=ц~_е'въ. И= ны'нjь, бг~оро'диченъ: 
И='же на'съ ра'ди рожде'йся:

По каfi'смахъ сjьда'льны _о=ктw'иха.

Канw'нъ воскр\снъ со i=рмосо'мъ на д~: и= бц\ды на 
в~: и= _о=ц~_е'въ на и~.

Творе'нiе свяще'ннагw и= вселе'нскагw патрiа'рха 
кv'ръ ге'рмана.

Гла'съ s~. Пjь'снь а~. I=рмо'съ:

Jа='кw по су'ху пjьшеше'ствовавъ i=и~ль по 
бе'зднjь стопа'ми, гони'теля фараw'на ви'дя потопля'ема, 
бг~у побjь'дную пjь'снь пои'мъ, вопiя'ше.

И='же w\т нiке'и, jа='коже w\т нjь'коегw нб~се`, 
всю'ду возгремjь'вше сло'во жива'гw _о=ц~а`, и= сегw` 
показа'вше враги` гро'момъ и=збiе'ны, свяще'нными 
словесы` да почту'тся.

Духобо'рц_евъ ду'хъ лука'вый, ст~ы'мъ дх~омъ 
хр\сто'съ w\т своея` цр~кве дале'че w\тгна`, вторы'мъ 
дjь'йствомъ собо'ра совокупи'въ.

Хр\стобо'рца пре'лесть и=згна` несто'рiа, 
кv"рi'ллъ собо'ра нача'льникъ, и='же jа='снw дв~у марi'ю 
и=сповjь'да бг~у мт~рь ч\стую.

Бг~оро'диченъ:

Несозда'нныя тр\оцы _е=ди'наго хр\ста`, во двою` 
_е=ст_еству` и= хотjь^нiю, ч\стая, ражда'еши, соедине'нiе 
человjь'кwмъ и= а='гг~лwмъ, теб_е` ра'ди содjь'лавшаго.

Другi'й канw'нъ ст~ы'хъ _о=тц_е'въ.

Гла'съ и~. Пjь'снь а~. I=рмо'съ:

Колесницегони'теля фараw'ня погрузи` чудотворя'й 
и=ногда` (с. 313) мwv"се'йскiй же'злъ, кр\сто_обра'знw 
порази'въ и= раздjьли'въ мо'ре, i=и~ля же бjьглеца`, 
пjьшехо'дца спасе`, пjь'снь бг~ови воспjьва'юща.

_О=т_е'цъ благочести'вое собра'нiе, сте'кшеся 
и=ногда` на _е=vтv'ха вои'стинну, сп~са проповjь'да, въ 
нераздjь'льныхъ _е=стества'хъ сугу'быхъ, бж\ственнагw 
_о=тца` кv"рi'лла о_у=че'нiемъ, ше'ствующее jа='вjь и= 
пребыва'ющее.

Число` шестьсw'тъ тридеся'тое благочести'вjьйшихъ 
муже'й, _е=vтv'хову пре'лесть, и= севи'рову _е='ресь 
низло'жше, достиго'ша воспjь'ти си'це: хр\ста` во двою` 
сущ_еству` проповjь'дуемъ, ше'ствующе рече'нi_емъ 
кv"рi'лла блаже'ннагw.

И='же не проповjь'дуетъ во двою` _е=ст_еству`, и= 
дjь'йствiихъ, хр\ста` сло'во _о='ч~ее, прiи'метъ 
а=на'fему: четве'ртый бо собо'ръ ст~ы'хъ _о=т_е'цъ 
_е=диному'дреннw си'це проповjь'да: вси` о_у='бw и=`хъ да 
о_у=блажи'мъ.

Бг~оро'диченъ:

Пресла^вная w= тебjь` возглаго'лашася въ ро'дjьхъ 
родw'въ, jа='же бг~а сло'ва во чре'вjь вмjьсти'вшая, 
ч\ста' же пребы'вши, бц\де марi'е. тjь'мъ тя` вси` 
почита'емъ по бз~jь предста'тельницу на'шу.

Катава'сiа: W\тве'рзу о_у=ста` моя^:

Пjь'снь г~. I=рмо'съ:

Нjь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= 
о_у=тверди'вый на'съ на ка'мени и=сповjь'данiя твоегw`.

Тва'ри служи'тель jа='влься а='рiй безу'мный, и= 
македw'нiй па'ки ме'рзокъ jа='влься, въ гее'ннjь 
_о='гненнjьй ра'внw му'чатся со _е='ллины.

Седмiю` собw'ры свяще'нными ст~ы'хъ _о=т_е'цъ 
честну'ю це'рковь о_у=ясни'лъ _е=си`, хр\сте`: jа='коже 
седми'хъ свjьти^льникъ свjь'томъ пре'лести тму` прогна'въ 
дале'че.

Ста'до твое`, сло'ве, погубля'етъ много_обра'зная 
кра'ста _е=ретi^къ: па'стырiе же твои'хъ слове'сныхъ 
_о=в_е'цъ о_у=че'нiемъ сiе` премjьни'ша. (с. 314)

Бг~оро'диченъ:

_Е=ди'наго родила` _е=си`, преч\стая, w\т 
несозда'нныя тр\оцы, во двою` сущ_еству` и= хотjь^нiю: 
_е=гw'же _о='бразу честно'му покланя'емся, бл~года'ти 
и=сполня'еми.

И='нъ. I=рмо'съ:

О_у=твержде'й въ нача'лjь нб~са` ра'зумомъ, и= 
зе'млю на вода'хъ w=снова'вый, на ка'мени мя`, хр\сте`, 
за'повjьдей твои'хъ о_у=тверди`: jа='кw нjь'сть свя'тъ, 
па'че теб_е`, _е=ди'не чл~вjьколю'бче.

И='же севи'ра безсту'днw прекло'ншеся словес_е'мъ, 
jа='да смертото'чнагw и=спо'лн_еннымъ, посрами'теся 
при'снw, w\тлуча'ющеся вси` цр~кве, jа='коже во'лцы и= 
пси` хи'щнiи.

Лико'вственницы и= вjь'рнiи вседjь'теля и= сп~са, 
во двою` нераздjь'льныхъ суще'ствъ и= хотjь'нiихъ 
сугу'быхъ и= дjь'йствiихъ почита'емъ. тjь'мже севи'ра 
пре'лести въ коне'цъ w\твраща'емся.

Прiиди'те, севи'ра и= i=а'кwва неблагополу'чныхъ 
пре'лесть, съ си'ми fеодо'сiа, дiоско'ра w\тме'щемъ 
jа='вjь, четве'ртый же собо'ръ благочести'выхъ _о=т_е'цъ 
воспое'мъ пjь'сньми бж\ственными.

Бг~оро'диченъ:

Херувi^мъ и= серафi^мъ jа=ви'лася _е=си` вы'шши, 
бц\де: ты' бо _е=ди'на прiя'ла _е=си` невмjьсти'маго 
бг~а, во твое'мъ чре'вjь нескве'рная. тjь'мже тя` вси` 
вjь'рнiи пjь'сньми, ч\стая, о_у=блажа'емъ.

Конда'къ и= i='косъ воскр\снъ: та'же сjьда'ленъ 
_о=тц_е'въ, гла'съ д~.

Подо'бенъ: Ско'рw предвари`:

Свjьти'льницы пресвjь'тлiи и='стины хр\сто'вы 
мi'ру jа=ви'стеся на земли`, вои'стинну бл~же'ннjьйшiи, 
_о=тцы` бг~овjьща'ннiи, и=зсуши'вше _е='р_еси ху'льныхъ 
jа=зыковре'дiй, и= о_у=гаси'вше пламенови^дная 
sлосла'вныхъ смущ_е'нiя: тjь'мже jа='кw ст~и'телiе 
хр\сто'вы, моли'теся спасти'ся на'мъ.

Два'жды. (с. 315)

Сла'ва, и= ны'нjь, бг~оро'диченъ:

W=бнови'ла _е=си`, ч\стая, бж\ственнымъ рж\ство'мъ 
твои'мъ, и=стлjь'вшее во страсте'хъ земноро'дныхъ 
ме'ртвенное существо`: и= воздви'гла _е=си` вся^ w\т 
сме'рти къ животу` нетлjь'нiя. тjь'мже тя` по до'лгу 
блажи'мъ вси`, дв~о препросла'вленная, jа='коже прорекла` 
_е=си`.

Пjь'снь д~. I=рмо'съ:

Хр\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, 
w= гд\сjь пра'зднующи.

Врази` твои` возшумjь'ша, и= ненави'дящiи тя` 
главу` воздвиго'ша, сп~се, вма'лjь: но а='бiе падо'ша, не 
терпя'ще гла'са тру'бъ духо'вныхъ.

Со'лнца со'лнцы, сугу'бw w=зари'ша, сн~ъ и= дх~а 
w\т _о=ц~а`, несозда'нни, собезнача'льни: _о=бои'мъ 
_о=ц~ъ _е=ди'нъ вино'венъ вjь'руется.

Се'дмь о_у='бw духw'въ, и=`же почи'ша на хр\стjь`, 
и=са'iа сiе` рече`: на седми'хъ же собо'рjьхъ почи` 
хр\сто'съ, со _о=ц~е'мъ и= бж\ственнымъ дх~омъ.

Бг~оро'диченъ:

Бг~а родила` _е=си` пло'ть носи'вшаго, w\т ч\стыхъ 
твои'хъ крове'й, _о=трокови'це ч\стая: _е=го'же сугу'ба 
_е=стество'мъ, во v=поста'си же _е=ди'нjьй, _о=тцы` 
проповjь'даша.

И='нъ. I=рмо'съ:

Ты` моя` крjь'пость, гд\си, ты` моя` и= си'ла, ты` 
мо'й бг~ъ, ты` мое` ра'дованiе, не w=ста'вль нjь'дра 
_о='ч~а, и= на'шу нищету` посjьти'въ. тjь'мъ съ 
пр\оро'комъ а=вваку'момъ зову' ти: си'лjь твое'й сла'ва, 
чл~вjьколю'бче.

Рцы` на'мъ, безу'мный севи'ре и= су'етный: 
_е=ди'но _е=стество` сло'жно безнача'льно, свjь'тъ сло'во 
_о='ч~ее, и= сн~а; а='ще бо си'це рече'ши, и= друго'е 
_е=стество` знамена'лъ _е=си`: пло'ть бо, и= сло'во, не 
_е=ди'но существо`, но сугу'бо су'щее, _о=кая'нне. (с. 
316)

_Е=ди'но ре'кши _е=стество` сло'ва, наведе` 
вопло'щшееся _е=стество` человjь'чества, кромjь` 
и=змjьне'нiя вся'чески и= смjьше'нiя, а=ле_ксандрi'wмъ 
о_у=чи'тель же и= предсjьда'тель, jа='снw два` 
_е=ст_ества` и= хотjь'нiя науча'я, правосла'внw 
му'дрствовати хотя'щихъ.

Два` _е=стества` хр\сто'ва вси` проповjь'даемъ 
неслiя'ннw, вся'кое нече'стiе _е=vтv'хiа вjь'рнiи, а='бiе 
и= дiоско'ра безу'мнагw попира'юще, послjь'дуемъ 
предjь'лу ст~ы'хъ _о=т_е'цъ, и= кv"рi'лла бж\ственнагw 
рече'нi_емъ.

Бг~оро'диченъ:

Херувi'мское носи'ло ты`, бг~ома'ти ч\стая, ты` 
вмjьсти'лище, ты` и= прiя'телище сло'ва _о='ч~а, и= бг~а 
w\т преч\стыхъ ложе'снъ въ пло'ть w=бле'кшагwся. тjь'мже 
во двою` сущ_еству` и=зъ теб_е` вопло'щшемуся 
покланя'ющеся, непреста'ннw сла'вимъ.

Пjь'снь _е~. I=рмо'съ:

Бж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, 
сло'ве бж~iй, и='стиннаго бг~а, w\т мра'ка грjьхо'внагw 
взыва'юща.

Бж\ственный вiногра'дъ хр\сто'въ, и='же w\т 
_е=гv'пта принесе'нъ, те'мнагw w\тча'янна губи'теля 
sвjь'рiе, пе'рвjье пояда'ху: пра'щею же ст~ы'хъ _о=т_е'цъ 
дале'че w\тгна'шася.

Бж\ственнымъ сiя'нiемъ трисiя'ннымъ о_у='мъ 
просвjь'щше, честнi'и _о=тцы` _е=ди'наго проповjь'даша, 
ч\стны'я тр\оцы хр\ста` гд\си, сугу'ба _е=стествы` и= 
хотjь'нiи.

Тр\оченъ:

Въ ве'щныхъ, jа='коже въ серафi'мскихъ му'дрыми 
_о=тцы`, _w тр\оце! цр~ковь w=небеси'ся, трист~у'ю 
пjь'снь при'снw тебjь` пою'щи, собира'етъ тр\оческое 
твое` _е=ди'но бж\ство`.

Бг~оро'диченъ:

Мт~и и= раба` твоегw` сн~а была` _е=си`, ч\стая: 
и='бо и='же и=зъ теб_е` пре'жде теб_е` бя'ше, jа='кw 
содjь'тель тво'й, _е=го'же во двою` сущ_еству` 
познава'емъ, и= соединя'емъ сло'вомъ v=поста'снымъ. (с. 
317)

И='нъ. I=рмо'съ:

Вску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я 
тма` _о=кая'ннагw, но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

_W севи'ре! _е=сте'ствъ хр\сто'вы не слива'й 
лю'тjь, законопресту'пне: и='бо жри'телiе и= 
преблаже'ннiи о_у=чи'телiе вси`, во двою` сущ_еству`, и= 
во _е=ди'номъ хр\сто'вомъ лицjь` провозвjьсти'вше, 
всjь^мъ и=зложи'ша.

Прiя'тъ _е=стество` человjь'ческое jа='вjь 
безнача'льный, _о='ч~ее сло'во, jа='кw чл~вjьколю'бецъ, 
хотя` о_у=ще'дрити на'съ поги'бшихъ. тjь'мже того` 
проповjь'дую во двою` сущ_еству` и= хотjь^нiю.

Низложи'въ севи'ра четве'ртый собо'ръ, и= 
дiоско'ра, хр\ста` ху'лящыя, и=звjьща'я сви'токъ ле'онта 
первосjьда'льника ри'мскагw sjьлw` до'брjь, сугу'ба 
_е=стества` сп~сова, несjько'мо jа=вля'я.

Бг~оро'диченъ:

Мт~рнее дерзнове'нiе, _е='же къ сн~у твоему` 
и=му'щи, всечи'стая, сро'днагw промышле'нiя, _е='же w= 
на'съ, не пре'зри, мо'лимся, jа='кw тебе` и= _е=ди'ну 
хр\стiа'не ко вл\дцjь w=чище'нiе ми'лостивно 
предлага'емъ.

Пjь'снь s~. I=рмо'съ:

Жите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' 
ти: возведи` w\т тли` живо'тъ мо'й, многоми'лостиве.

Бг~ъ богw'въ гд\сь, дв~дъ пре'жде воспjь'въ 
глаго'ла, и= призва` w\т востw'къ w\т кон_е'цъ всея` 
земли` да'же до за^падъ и='хъ, всел_е'нскiя собо'ры 
_о=т_е'цъ назна'менуя.

Се'дмь столпw'въ о_у=тверди` прему'дрость бж~iя, 
твою` цр~ковь, вл\дко, седмочи'сленными собw'ры 
свяще'нныхъ _о=ц~ъ, неукло'нну соблюда'ему w\т вся'кихъ 
_е=ресе'й.

Сты'дъ лица` да покры'етъ _е=vтv'ха, и= дiоско'ра, 
слiя'нiе буесло'вившихъ _е=стества` хр\сто'ва: не въ (с. 
318) привидjь'нiи бо, но во w=боже'нiи _е=стество` 
земноро'дныхъ прiя'тъ.

Бг~оро'диченъ:

Да во'змется несто'рiй во _е=вр_е'йскiя т_е'мныя 
собо'ры, и= jа=зы'къ же w\тсjьче'тся ху'льный: бг~а бо 
роди` дв~а марi'а, плотоно'сца на'мъ.

И='нъ. I=рмо'съ:

W=чи'сти мя`, сп~се, мнw'га бо беззакw'нiя моя^, 
и= и=зъ глубины` sw'лъ возведи`, молю'ся: къ тебjь' бо 
возопи'хъ, и= о_у=слы'ши мя`, бж~е спасе'нiя моегw`.

Два` посла'нiя кv"рi'лла, jа=`же ко сv'ггелу 
пw'сланная и=ногда`, восто'ку преwблада'ющу, w=блича'ютъ 
севи'рову всю` пре'лесть, благоче'стнw хр\ста` 
проповjь^дающая.

Кv"рi'ллъ хр\ста` проповjь'дуетъ во двою` 
_е=ст_еству`, и= дjь'йствiихъ сугу'быхъ. севи'ра 
несмы'сленнагw _е='ресь w\тсjьца'я: тjь'мже вси` во 
о_у=че'нiихъ тогw` пребу'демъ.

Бг~оро'диченъ:

Дв~у тя` и= ч\стую пресла'вную, бг~ороди'тельнице 
марi'е, благочести'вiи вои'стинну проповjь'дуемъ, 
загражда'юще безсту'дная о_у=ста` несто'рiа, и= дiоско'ра 
sломы'слiе.

Конда'къ, гла'съ и~. Подо'бенъ: Jа='кw нача'тки:

А=п\слъ проповjь'данiе, и= _о=т_е'цъ догма'ты, 
цр~кве _е=ди'ну вjь'ру запечатлjь'ша: jа='же и= ри'зу 
нося'щи и='стины, и=стка'ну w\т _е='же свы'ше 
бг~осло'вiя, и=справля'етъ и= сла'витъ благоче'стiя 
вели'кое та'инство.

I='косъ:

Высо'кимъ проповjь'данiемъ бж~iю це'рковь 
о_у=слы'шимъ вопiю'щу: жа'ждай да гряде'тъ ко мнjь`, и= 
пiе'тъ ча'шу, ю='же держу`, ча'ша _е='сть прему'дрости. 
сiе` питiе` и='стины сло'вомъ почерпо'хъ, во'ду 
пролива'ющую не прекосло'вiя, но и=сповjь'данiя, ю='же 
пiя` ны'нjьшнiй i=и~ль, бг~а зри'тъ вjьща'юща: ви'дите, 
jа='кw са'мъ а='зъ _е='смь, и= не премjьня'юся: а='зъ 
бг~ъ пе'рвый, а='зъ же и= по си'хъ, и= ра'звjь мен_е` 
нjь'сть (с. 319) и=но'гw w\тню'дъ. w\тсю'ду 
причаща'ющiися насы'тятся, и= восхва'лятъ благоче'стiя 
вели'кое та'инство.

Пjь'снь з~. I=рмо'съ:

Росода'тельну о_у='бw пе'щь содjь'ла а='гг~лъ 
прп\дбнымъ _о=трокw'мъ, халд_е'и же w=паля'ющее велjь'нiе 
бж~iе мучи'теля о_у=вjьща` вопи'ти бл~гослове'нъ _е=си`, 
бж~е _о=т_е'цъ на'шихъ.

Вавv"лw'нскаго о_у='бw sмi'я разрази` данiи'лъ 
пе'рвjье: моли'твами же _о=т_е'цъ прося'деся лю'тый 
_е=гv'петскiй sмi'й, jа='вjь а='рiй, пояда'ющiй хр\сто'во 
ста'до.

Непроще'ннымъ нече'стiемъ негодова`, во'лкъ 
македw'нiй, прирази'вся дх~у, w=божа'ющему человjь'ки, и= 
вся^ ба'нею креще'нiя на пе'рвую добро'ту, воwбража'ющу 
вjь^рныя.

Дiоско'ръ и= _е=vтv'хъ, и= севи'ръ левiаfа'мъ, 
трiе` слива'ющiи, и= смjьша'ющiи хр\сто'ва сущ_ества`, 
смjьше'нiемъ о_у='мнымъ, къ тр\оцjь честнjь'й 
прирази'шася де'рзостiю.

Бг~оро'диченъ:

Плотска'гw твоегw` зра'ка _о='бразъ, вл\дко, 
че'стнw w=блобыза'емъ, и= мт~ре твоея`, и= ст~ы'хъ 
всjь'хъ, по'честь вjь'дяще пра'вымъ по'мысломъ, 
преходи'ти до'брjь къ перво_обра'зному.

И='нъ. I=рмо'съ:

Бж~iя снисхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, 
поя'ху: бл~гослове'нъ _е=си`, бж~е _о=т_е'цъ на'шихъ.

Во двою` о_у='бw _е=ст_еству` и= дjь'йствiяхъ 
и=сповjь'дающе хр\ста`, несли'тнjь, непрело'жнjь, 
пре'лесть севи'ра побjьжда'емъ: тjь'мже пло'ти прiя'тiемъ 
стр\сть претерпjь'вшему, вопiе'мъ _е=му`: бл~гослове'нъ 
бг~ъ _о=т_е'цъ на'шихъ.

_Е=ди'наго разумjь'емъ, и='же на дре'вjь, и= въ 
нjь'дрjьхъ _о=ч~ескихъ jа='кw бг~ъ въ вы'шнихъ, и= во 
гро'бjь, jа='кw совокупле'нна пло'тiю. _е=му'же пое'мъ 
согла'снw, взыва'юще: бл~гослове'нъ _е=си`, бж~е 
_о=т_е'цъ на'шихъ. (с. 320)

А='рiево и=стоща'нiе, пресjьче'нiе же бг~а 
о_у=маля'ющагw, вjь'рнiи, соединомы'слiе а='бiе 
саве'ллiево, тр\оческiя враги` возненави'дjьвше, тр\оцjь 
возопiе'мъ: бл~гослове'нъ бг~ъ _о=т_е'цъ на'шихъ.

Тр\оченъ:

Всjь'хъ о_у='бw гд\сь, _е=ди'наго же то'чiю 
_е=диноро'днаго сн~а, правосла'внw _о=ц~а` бг~осло'вяще, 
тя` возвjьща'емъ, и= _е=ди'нъ вjь'дяще тво'й и=сходя'щiй 
дх~ъ, пра'въ, сра'сленъ и= соприсносу'щенъ.

Пjь'снь и~. I=рмо'съ:

И=зъ пла'мене преподw'бнымъ ро'су и=сточи'лъ 
_е=си`, и= пра'веднагw же'ртву водо'ю попали'лъ _е=си`: 
вся^ бо твори'ши, хр\сте`, то'кмw _е='же хотjь'ти. Тя` 
превозно'симъ во вся^ вjь'ки.

Jа='коже _е=ди'нагw ко'рене _о='трасли бг~оса'дны, 
сн~ъ и= дх~ъ возсiя'вше: и='бо _о=ц~ъ _е=диновино'венъ 
_е='сть, безлjь'тный безлjь^тнымъ ли'цамъ 
_е=диноче'стенъ.

И=зъ чре'ва невеще'ственна безлjь'тнw возсiя'лъ 
_е=си`, _е=диносу'щное сло'во _о=ц~у` и= дх~у: но на'съ 
ра'ди въ лjь'тнюю всели'ся веще'ственную о_у=тро'бу 
_е=ди'ныя бц\ды.

Разжж_е'нныя стрjь'лы _о=гне'мъ духо'внымъ въ 
студ_е'ная сердца` врагw'въ вонзо'шася _е=ретiкw'въ, и= 
на сме'рть о_у=дави'ша и=`хъ совокупле'нiи _о=т_е'цъ 
седмочи'сленныхъ и= бж\ственныхъ.

Бг~оро'диченъ:

Не ли'цы _е=ди'наго хр\ста` сла'вимъ, не 
смjьше'нiемъ существа` сего` соединя'емъ: _е=ди'нъ бо 
сы'й и= то'йже лице'мъ, раздвоя'ется _е=стествы`, дв~о, 
тво'й сн~ъ и= содjь'тель.

И='нъ. I=рмо'съ:

Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
спас_е'ны сiя^ ви'дjьвъ, творцу` и= и=зба'вителю 
вопiя'ше: _о='троцы, бл~гослови'те, свяще'нницы, 
воспо'йте, лю'дiе, превозноси'те во вся^ вjь'ки.

Да постыдя'тся ли'ца, и= да заградя'тся о_у=ста` 
не проповjь'дающихъ во двою` _е=ст_еству`, несjько'мw, 
непрело'жнw (с. 321) же и= несли'тнw, _е=ди'наго сн~а: 
благочести'вiи бо мы` прославля'емъ, и='накw о_у='бw и= 
и='накw, дjь'йствовати же и= хотjь'ти хр\сту`, не о_у='бw 
ли'цы, но во двои'хъ _е=стества'хъ.

И='же i=а'кwва и=му'щiи кентw'на назва'нiе, 
тогw'жде и='мя себjь` напису'ющiи, w\твjьща'йте на'мъ: 
а='ще въ назва'нiи _е=гw` вы` въ купjь'ли кр\сти'стеся 
дре'вле; тjь'мже си'хъ ра'ди бл~года'ти хр\ста` 
w\тступи'сте вои'стинну, во'лею со лжи'вымъ си'мъ 
безсту'дствующе.

Въ халкидw'нjь собо'ръ четве'ртый, дiоско'ра, 
_е=vтv'ха же и= севи'ра, лю'тыхъ низложи`, до конца` 
w\тсjьче` терно'вную и='хъ пре'лесть, слiя'тельную 
суще'ствъ сп~совыхъ, w\т цр~кве хр\ста` и= вл\дки: съ 
не'юже правосла'вящiи возненави'димъ си'хъ.

Тр\оченъ:

Трисвjь'тлую бж\ства` _е=ди'нственную сiя'ющую 
зарю`, w\т _е=ди'нагw трiv"поста'снагw _е=стества`: 
роди'теля безнача'льна, сра'слена же сло'ва _о='ч~а, и= 
сцр\ствующiй _е=диносу'щный дх~ъ, дjь'ти благослови'те, 
свяще'нницы воспо'йте, лю'дiе превозноси'те _е=го` во 
вся^ вjь'ки.

Бг~оро'диченъ:

Бг~ороди'тельнице преч\стая, души` моея` jа='звы 
и= грjьхw'вная собла'зны w=чи'сти, и=сто'чникомъ 
w=мыва'ющи и=зъ ре'бръ сн~а твоегw`, и= и=`же и=зъ ни'хъ 
и=сте'кшими струя'ми: къ тебjь' бо взыва'ю, и= къ тебjь` 
прибjьга'ю, и= тебе` призыва'ю бг~облагода'тную.

Пjь'снь f~. I=рмо'съ:

Бг~а человjь'кwмъ не возмо'жно ви'дjьти, на 
него'же не смjь'ютъ чи'ни а='гг~льстiи взира'ти: тобо'ю 
бо, всеч\стая, jа=ви'ся человjь'кwмъ сло'во воплоще'нно. 
_е=го'же велича'юще, съ нб\сными вw'и тя` о_у=бл~жа'емъ.

Не подоба'етъ приложи'ти, и=ли` w=ста'вити что` 
свяще'ннагw преда'нiя правосла'вныя на'шея вjь'ры: въ 
не'йже бо вjь'рнw крести'хомся. а= и=`же преложи'тели 
сея` вjь'ры, впра'вду пре'дани бу'дутъ преще'нiю 
прокля'тiя. (с. 322)

Ра'достiю се'рдца вси` взыгра'имъ, свящ_е'нныя 
собо'ры _о=т_е'цъ совоку'пльше: тjь'хъ бо ра'ди свjь'тъ 
ви'дjьхомъ правосла'вiя. свjьти'льницы бо jа=ви'шася, 
вся^ наставля'юще къ пра^вымъ о_у=че'нiя w=брjь'тенi_емъ.

Душа'мъ и=спро'симъ w=чище'нiе и= благоче'стнw 
житiе` препроводи'ти потщи'мся, jа='кw да прича^стницы 
бу'демъ ст~ы^мъ _о=тц_е'мъ, и=`же скры'ша пра'выхъ 
о_у=че'нiй бога'тство на'мъ, ча'дwмъ и='хъ.

Бг~оро'диченъ:

Бг~ъ w\т боку` тво_е'ю возсiя`, мт~и бж~iя, и= 
человjь'ческiй ро'дъ w=божи`, и= сла'вы своея` сподо'би, 
и= наслjь'дники вся^ показа`, и=`же тя` бц\ду вои'стинну 
при'снw проповjь'дающыя.

И='нъ. I=рмо'съ:

О_у=жасе'ся w= се'мъ не'бо, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее 
небе'съ. тjь'мъ тя` бц\ду, а='гг~лwвъ и= человjь^къ 
чинонача^лiя велича'ютъ.

Преше'дъ севи'ръ хр\сто'ву благосла'вную це'рковь 
льсти'вый, и= w\тмще'нiе совjь'томъ _о=т_е'цъ 
благочести'выхъ, хуле'нiя ра'ди и= хитростносло'вiя 
своегw` прiя'тъ пра'веднw, и= w\трjьва'ется о_у=чи'телей 
сосло'вiя w=сужде'нный.

_Е=ст_ества` хр\сто'ва что` слива'еши, и= 
смjьше'нiе вво'диши и= сли'тiе, кр\стную стр\сть и= 
погребе'нiе, прилага'яй безстра'стному бж~еству`, 
_е=диноро'днагw сло'ва бж~iя, _w _о=кая'нне севи'ре! 
тjь'мже вели'кагw твоегw` хуле'нiя гнуша'емся.

Бг~оро'диченъ:

Брw'ви и= де'рзость вку'пjь вражде'бныхъ рожде'йся 
w\т дв~ы низложи`, и= совjь'ты sлосло'вящихъ содjь'теля: 
вjь'рныхъ же собо'ръ о_у=тверди` непоколе'блемь, jа='кw 
бг~ъ ро'гъ вознесы'й, и= вjь'рою о_у=крjьпи'вый, да тя` 
вси` велича'емъ.

Свjьти'ленъ. Подо'бенъ: Ж_ены` о_у=слы'шите:

_О=т_е'цъ бж\ственныхъ дне'сь па'мять пра'зднующе, 
моле'ньми тjь'хъ мо'лимъ, всеще'дре: вся'кагw вреда` 
_е=ресе'й (с. 323) и=зба'ви лю'ди твоя^, гд\си, и= вся^ 
сподо'би, _о=ц~а`, сло'во сла'вити и= всест~а'го дх~а.

Бг~оро'диченъ. Подо'бенъ:

Ра'дуйся, бж~iя пала'то: ра'дуйся, горо` 
присjь'нная: ра'дуйся, неwпали'мая купино`: ра'дуйся, 
престо'ле сла'вы: ра'дуйся, бж\ственная трапе'зо: 
ра'дуйся, ру'чко всезлата'я: ра'дуйся, свjьти'льниче 
всесвjь'тлый: ра'дуйся, ле'гкiй _о='блаче, дв~о мт~и 
мр~i'е.

На хвали'техъ стiхи^ры, воскр\сны д~: и= _о=ц~_е'въ 
д~, гла'съ s~.

Подо'бенъ: Все` w\тло'жше:

Все` собра'вше * душе'вное худо'жество, * и= 
бж\ственнымъ дх~омъ сразсмотри'вше, * нб\сный и= честны'й 
сv"мво'лъ вjь'ры * честнi'и _о=тцы` бг~опи'саннjь 
начерта'ша: * въ не'мже jа='вственнjьйше, * ро'ждшему 
собезнача'льнаго сло'ва науча'ютъ, * и= всеи'стиннw 
_е=диносу'щнаго, * а=п\сльскимъ послjь'дующе jа='вjь 
о_у=че'нi_емъ, * благосла'внiи и= пребога'тiи, * 
вои'стинну и= бг~ому'дрiи.

Два'жды.

Стi'хъ: Бл~гослове'нъ _е=си`, гд\си бж~е _о=т_е'цъ 
на'шихъ, и= хва'льно и= просла'влено и='мя твое` во 
вjь'ки.

Все` прiе'мше * о_у='мное сiя'нiе ст~а'гw дх~а, * 
преесте'ственное благосло'вiе * кра'ткими глагw'лы, и= 
мно'гимъ ра'зумомъ, * бг~одухнове'ннw провjьща'ша. * 
jа='кw хр\сто'вы проповjь^дницы, * _е=v\гльскихъ 
предста'телiе * о_у=че'нiй блаже'ннiи, * и= 
благочести'выхъ преда'нiй, * свы'ше прiе'мше си'хъ 
w\ткрове'нiе jа='вjь, * и= просвjь'щшеся, и=зложи'ша * 
вjь'ру бг~онауче'нную.

Стi'хъ: Собери'те _е=му` прп\дбныя _е=гw`.

Все` собра'вше * па'стырское и=ску'сство, * и= 
jа='рость подви'гше ны'нjь пра'веднjьйшую, * 
w\тмсти'тельнjь тя^жкiя w\тгла'ша * и= па'губныя во'лки, 
* пра'щею дх~а и=зве'ргше * w\т церко'внагw и=сполне'нiя, 
* па'дшыя jа='кw къ сме'рти, * и= jа='кw неисцjь'льнw 
неду'говавшыя, * бж\ственнiи па'стырiе, * (с. 324) jа='кw 
раби` и='стиннjьйшiи хр\сто'вы, * и= бж\ственнагw 
проповjь'данiя * таи'нницы свяще'ннjьйшiи.

Сла'ва, гла'съ и~. Геw'ргiа нiкомидi'йскагw:

Ст~ы'хъ _о=тц_е'въ ли'къ w\т кон_е'цъ вселе'нныя 
сте'кшiйся, _о=ц~а`, и= сн~а, и= дх~а ст~а'гw, _е=ди'но 
существо` научи'ша, и= и= _е=стество`: и= та'йну 
бг~осло'вiя jа='снw преда'ша цр~кви, и=`хже похваля'юще 
вjь'рою о_у=блажи'мъ, глаго'люще: _w бж\ственный по'лче, 
бг~оглаго'ливiи _о=ру^жницы w=полче'нiя гд\сня: sвjь'зды 
многосвjь'тлыя мы'сленныя тве'рди: та'инственнагw сiw'на 
неwбори'мiи столпи`: мv"родохнове'ннiи цвjь'ти ра'йстiи: 
всезлата'я о_у=ста` сло'ва: нiке'йская похвало`: 
вселе'нныя о_у=краше'нiе. прилjь'жнw мо'лится w= душа'хъ 
на'шихъ.

И= ны'нjь: Пребл~гослове'нна _е=си`, бц\де дв~о: 
Славосло'вiе вели'кое. По трист~о'мъ, тропа'рь 
воскр\снъ то'чiю: _Е=кт_енiи`. И= w\тпу'стъ. И= 
w=глаше'нiе студi'тово: И= и=схожде'нiе въ притво'ръ. 
Сла'ва, и= ны'нjь: стiхи'ра _е=v\гльская: И= ча'съ а~-й: 
И= коне'чный w\тпу'стъ.

На часjь'хъ тропа'рь воскре'сенъ: Сла'ва, 
_о=тц_е'въ: И= ны'нjь, бг~оро'диченъ часw'въ. По 
_О='ч~е на'шъ: конда'къ воскре'сенъ.

На лiтургi'и, Бл~ж_е'нна _о=ктw'иха на s~: и= 
_о=тц_е'въ пjь'снь г~, на д~. По вхо'дjь тропа'рь 
воскр\снъ, и= _о=тц_е'въ. Та'же конда'къ воскр\снъ: 
Сла'ва, _о=тц_е'въ: И= ны'нjь, хра'ма бц\ды, и=ли`, 
Предста'тельство хр\стiа'нъ: Прокi'менъ гла'са: И= 
_о=тц_е'въ пjь'снь, гла'съ д~: Бл~гослове'нъ _е=си`, 
гд\си бж~е _о=т_е'цъ на'шихъ, и= хва'льно и= просла'влено 
и='мя твое` во вjь'ки. А=п\слъ дне`, И= _о=тц_е'въ, ко 
_е=вре'_емъ, зача'ло тл~д. А=ллилу'iа, гла'са. И= 
_о=тц_е'въ, гла'съ а~: Бг~ъ богw'въ гд\сь гл~го'ла: 
Стi'хъ: Собери'те _е=му` прп\дбныя _е=гw`. 
_Е=v\глiе дне`: И= _о=тц_е'въ, i=wа'нна, зача'ло н~s. 
Прича'стенъ: Хвали'те гд\са съ небе'съ: И= 
_о=тц_е'въ: Ра'дуйтеся, пра'веднiи w= гд\сjь: