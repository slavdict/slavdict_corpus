	<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 151)

Мjь'сяца тогw'же въ s~-й де'нь.

Ст~о'е бг~оявле'нiе гд\са бг~а и= сп~са на'шегw i=и~са 
хр\ста`.

При часjь` _е~-мъ дне`, зна'менуетъ въ вели'кое, и= 
пото'мъ во вся^ тя^жкая. И= собра'вшеся во хра'мъ, 
начина'емъ вече'рню, и= пое'мъ _о=бы'чный _псало'мъ. Та'же, 
_е=ктенiа` вели'кая, и= по _е=ктенiи`, а='ще бу'детъ въ 
суббw'ту, стiхосло'вимъ: Бл~же'нъ му'жъ: каfi'сму всю`. 
А='ще же въ недjь'лю, пое'мъ а~ а=нтiфw'нъ. А='ще ли во 
и=ны^я дни^, стiхоло'гiа не быва'етъ: но а='бiе пое'мъ: 
Гд\си, воззва'хъ, на гла'съ в~. I=ере'й же твори'тъ 
проскоми'дiю. Дiа'конъ кади'тъ це'рковь по _о=бы'чаю. И= мы` 
пое'мъ стiхи^ры пра'здника, на и~, гла'съ в~, самогла'сны, 
I=wа'нна мона'ха:

Просвjьти'теля на'шего, просвjьща'ющаго вся'каго 
человjь'ка, ви'дjьвъ пр\дте'ча кр\сти'тися прише'дша, 
ра'дуется душе'ю и= трепе'щетъ. руко'ю показу'етъ _е=го`, и= 
(с. 152) глаго'летъ лю'демъ: се'й и=збавля'яй i=и~ля, 
свобожда'яй на'съ w\т и=стлjь'нiя. _w безгрjь'шный хр\сте`, 
бж~е на'шъ, сла'ва тебjь`!

Два'жды.

И=зба'вителю на'шему, w\т раба` креща'ему, и= дх~а 
прише'ствiемъ свидjь'тельствуему, о_у=жасо'шася зря'ще 
а='гг~льская вw'инства. Гла'съ же съ нб~се` принесе'ся w\т 
_о=ц~а`: се'й, _е=го'же пр\дте'ча руко'ю креща'етъ, сн~ъ 
мо'й _е='сть возлю'бленный, w= не'мже бл~говоли'хъ, хр\сте` 
бж~е на'шъ, сла'ва тебjь`.

Два'жды.

I=_орда^нскiя струи^ тебе` и=сто'чника прiя'ша, и= 
о_у=тjь'шитель въ ви'дjь голуби'нjь схожда'ше. Приклоня'етъ 
ве'рхъ приклони'вый нб~са`. Зове'тъ и= вопiе'тъ бре'нiе 
зижди'телю: что' ми повелjьва'еши, jа=`же вы'ше мен_е`; 
а='зъ тре'бую твоегw` кр~ще'нiя. _w безгрjь'шный хр\сте`, 
бж~е на'шъ, сла'ва тебjь`!

Два'жды.

Спасти` хотя` заблу'ждшаго человjь'ка, не не 
сподо'бился _е=си` въ ра'бiй зра'къ w=блещи'ся: подоба'ше бо 
тебjь`, вл\дцjь и= бг~у, воспрiя'ти на'ша за ны`, тебjь' бо 
кре'щшуся пло'тiю, и=зба'вителю, w=ставле'нiя сподо'билъ 
_е=си` на'съ. Тjь'мже вопiе'мъ ти`: хр\сте`, бж~е на'шъ, 
сла'ва тебjь`.

Два'жды.

Сла'ва, и= ны'нjь, гла'съ то'йже. Вv"зантi'ево:

Приклони'лъ _е=си` главу` пр\дте'чи, сокруши'лъ 
_е=си` главы^ sмi_е'въ: прише'дъ въ струи^, просвjьти'лъ 
_е=си` вся'ч_еская, _е='же сла'вити тя`, сп~се, 
просвjьти'теля ду'шъ на'шихъ.

Вхо'дъ со _е=v\глiемъ. Прокi'менъ дне`.

Бытiя` чте'нiе.

[Глава` а~] Въ нача'лjь сотвори` бг~ъ нб~о и= 
зе'млю. Земля' же бjь` неви'дима и= неустро'ена, и= тма` 
верху` бе'здны: и= дх~ъ бж~iй ноша'шеся верху` воды`. И= 
рече` бг~ъ: да бу'детъ (с. 153) свjь'тъ, и= бы'сть свjь'тъ. 
И= ви'дjь бг~ъ свjь'тъ, jа='кw добро`: и= разлучи` бг~ъ 
между` свjь'томъ, и= между` тмо'ю. И= нарече` бг~ъ свjь'тъ 
де'нь, и= тму` нарече` но'щь. И= бы'сть ве'черъ, и= бы'сть 
о_у='тро, де'нь _е=ди'нъ. И= рече` бг~ъ: да бу'детъ тве'рдь 
посредjь` воды`, и= да бу'детъ разлуча'ющи посредjь` воды` 
и= воды`: и= бы'сть та'кw. И= сотвори` бг~ъ тве'рдь: и= 
разлучи` бг~ъ между` водо'ю, jа='же бjь` под\ъ тве'рдiю, и= 
между` водо'ю, jа='же бjь` над\ъ тве'рдiю. И= нарече` бг~ъ 
тве'рдь нб~о: и= ви'дjь бг~ъ, jа='кw добро`. и= бы'сть 
ве'черъ, и= бы'сть о_у='тро, де'нь вторы'й. И= рече` бг~ъ: 
да собере'тся вода`, jа='же подъ нб~се'мъ, въ собра'нiе 
_е=ди'но, и= да jа=ви'тся су'ша: и= бы'сть та'кw. И= 
собра'ся вода`, jа='же подъ нб~се'мъ, въ собра^нiя своя^, и= 
jа=ви'ся су'ша. И= нарече` бг~ъ су'шу зе'млю: и= собра^нiя 
во'дъ нарече` моря`. И= ви'дjь бг~ъ, jа='кw добро`. И= рече` 
бг~ъ: да прорасти'тъ земля` бы'лiе травно'е, сjь'ющее сjь'мя 
по ро'ду и= по подо'бiю, и= дре'во плодови'тое, творя'щее 
пло'дъ, _е=му'же сjь'мя _е=гw` въ не'мъ по ро'ду на земли`: 
и= бы'сть та'кw. И= и=знесе` земля` бы'лiе травно'е, 
сjь'ющее сjь'мя по ро'ду и= по подо'бiю, и= дре'во 
плодови'тое, творя'щее пло'дъ, _е=му'же сjь'мя _е=гw` въ 
не'мъ по ро'ду на земли`: и= ви'дjь бг~ъ, jа='кw добро`. И= 
бы'сть ве'черъ, и= бы'сть о_у='тро, де'нь тре'тiй.

И=схо'да чте'нiе.

[Глава` д~_i] Рече` гд\сь къ мwv"се'ю: что` вопiе'ши 
ко мнjь`; глаго'ли сыновw'мъ i=и~л_евымъ, и= да 
путеше'ствуютъ. И= ты` возми` же'злъ тво'й, и= простри` 
ру'ку твою` на мо'ре, и= расто'ргни _е=`, и= да вни'дутъ 
сы'нове i=и~л_евы посредjь` мо'ря по су'ху. И= се` а='зъ 
w=жесточу` се'рдце фараw'ново, и= слу'гъ _е=гw`, и= 
_е=гv'птянъ всjь'хъ, и= вни'дутъ въ слjь'дъ и='хъ, и= 
просла'влюся въ фараw'нjь, и= во все'мъ во'инствjь _е=гw`, 
и= въ колесни'цахъ, и= въ ко'нjьхъ _е=гw`. И= 
о_у=разумjь'ютъ вси` (с. 154) _е=гv'птяне, jа='кw а='зъ 
_е='смь гд\сь, _е=гда` прославля'юся въ фараw'нjь, и= въ 
колесни'цахъ, и= въ ко'нjьхъ _е=гw`. Простре' же мwv"се'й 
ру'ку на мо'ре, и= возгна` гд\сь мо'ре вjь'тромъ ю='жнымъ 
си'льнымъ, всю` но'щь, и= сотвори` мо'ре су'хо, и= 
разступи'ся вода`. И= внидо'ша сы'ны i=и~л_евы въ посре'дъ 
мо'ря по су'ху: и= вода` и=`мъ бы'сть, стjьна` w=десну'ю, и= 
стjьна` w=шу'юю. Погна'ша же _е=гv'птяне, и= внидо'ша 
созади` и='хъ. вся'къ ко'нь фараw'новъ, и= колесни^цы, и= 
вса'дницы по средjь` мо'ря. Простре' же мwv"се'й ру'ку на 
мо'ре, и= о_у=стро'ися вода` ко дню` на мjь'сто, _е=гv'птяне 
же бjьжа'ша под\ъ водо'ю, и= и=стрясе` гд\сь _е=гv'птяны по 
средjь` мо'ря. И= w=брати'вшися вода` покры` колесни^цы, и= 
вса'дники, и= трiста'ты, и= всю` си'лу фараw'нову, вше'дшихъ 
въ слjь'дъ и='хъ въ мо'ре, и= не w=ста` w\т ни'хъ ни 
_е=ди'нъ. Сы'нове же i=и~л_евы проидо'ша по су'ху по средjь` 
мо'ря.

И=схо'да чте'нiе.

[Глава` _е~_i] Поя'тъ мwv"се'й сы'ны i=и~л_евы w\т 
мо'ря чермна'гw, и= веде` и=`хъ въ пусты'ню су'ръ: и= 
и=дя'ху три` дни^ въ пусты'ни, и= не w=брjьта'ху воды`, да 
бы'ша пи'ли. Прiидо'ша же въ ме'рру, и= не можа'ху пи'ти 
воды` w\т ме'рры, горька' бо бjь`: сегw` ра'ди нарече'ся 
и='мя мjь'сту тому`, го'ресть. И= ропта'ху лю'дiе на 
мwv"се'а, глаго'люще: что` пiе'мъ; Возопи' же мwv"се'й ко 
гд\су, и= показа` _е=му` гд\сь дре'во: и= вложи` _е=` въ 
во'ду, и= сладка` бы'сть вода`. та'мw положи` _е=му` бг~ъ 
w=правда^нiя и= суды`, и= та'мw и=скуша'ше _е=го`, и= рече`: 
а='ще слу'хомъ о_у=слы'шиши гла'съ гд\са бг~а твоегw`, и= 
о_у=гw'дная предъ ни'мъ сотвори'ши, и= внуши'ши за'пwвjьди 
_е=гw`, и= сохрани'ши вся^ w=правда^нiя _е=гw`: вся'ку 
болjь'знь, ю='же наведо'хъ на _е=гv'птяны, не наведу` на 
тя`: а='зъ бо _е='смь гд\сь и=сцjьля'яй тя`. И= прiидо'ша во 
_е=лi'мъ: и= бя'ху та'мw двана'десять и=сто'чникwвъ во'дъ, 
и= се'дмьдесятъ сте'блiй (с. 155) фi'нiкwвъ: и= w=полчи'шася 
та'мw при вода'хъ. [Глава` s~_i] И= воздви'гшеся w\т 
_е=лi'ма, и= прiи'де ве'сь со'нмъ сынw'въ i=и~левыхъ въ 
пусты'ню сi'нъ: jа='же _е='сть между` _е=лi'момъ, и= между` 
сi'ною.

Тропа'рь, гла'съ _е~:

Jа=ви'лся _е=си` въ мi'рjь, и='же мi'ръ сотвори'вый, 
да просвjьти'ши во тмjь` сjьдя'щыя, чл~вjьколю'бче, сла'ва 
тебjь`.

Стi'хъ а~: Бж~е, о_у=ще'дри ны`, и= бл~гослови' ны, 
просвjьти` лице` твое` на ны`, и= поми'луй ны`: позна'ти на 
земли` пу'ть тво'й, во всjь'хъ jа=зы'цjьхъ спасе'нiе твое`.

Да просвjьти'ши во тмjь` сjьдя'щыя, чл~вjьколю'бче, 
сла'ва тебjь`.

Стi'хъ в~: Да и=сповjь'дятся тебjь` лю'дiе, бж~е, да 
и=сповjь'дятся тебjь` лю'дiе вси`. Да возвеселя'тся, и= да 
возра'дуются jа=зы'цы, jа='кw су'диши лю'демъ правото'ю, и= 
jа=зы'ки на земли` наста'виши.

Да просвjьти'ши во тмjь` сjьдя'щыя, чл~вjьколю'бче, 
сла'ва тебjь`.

Стi'хъ г~: Да и=сповjь'дятся тебjь` лю'дiе, бж~е, да 
и=сповjь'дятся тебjь` лю'дiе вси`. Земля` даде` пло'дъ 
сво'й, бл~гослови' ны, бж~е, бж~е на'шъ. Бл~гослови' ны, 
бж~е: и= да о_у=боя'тся _е=гw` вси` концы` земли`.

Да просвjьти'ши бо тмjь` сjьдя'щыя, чл~вjьколю'бче, 
сла'ва тебjь`.

Сла'ва, и= ны'нjь:

Jа=ви'лся _е=си` въ мi'рjь, и='же мi'ръ сотвори'вый, 
да просвjьти'ши во тмjь` сjьдя'щыя, чл~вjьколю'бче, сла'ва 
тебjь`.

I=ису'са наvи'на чте'нiе.

[Глава` г~] Рече` гд\сь ко i=и~су: въ де'нь се'й 
начина'ю вознести' тя предъ всjь'ми сы'нми i=и~левыми, да 
разумjь'ютъ, зане` jа='коже бjь'хъ съ мwv"се'омъ, та'кw 
бу'ду и= съ тобо'ю. И= ны'нjь заповjь'ждь сщ~е'нникwмъ, 
взима'ющымъ ковче'гъ завjь'та, глаго'ля: да jа='кw вни'дете 
въ ча'сть воды` i=_орда'нскiя, и= ста'нете при i=_орда'нjь. 
Jа='коже и=дя'ху свяще'нницы, взе'мшiи ковче'гъ завjь'та 
гд\сня во i=_орда'нъ: и= но'ги (с. 156) свяще'нникwвъ, 
нося'щихъ ковче'гъ w=мочи'шася въ ча'сти воды` 
i=_орда'нскiя. I=_орда'нъ же и=сполня'шеся во все'мъ ло'жи 
свое'мъ, jа='коже во дни^ жа'твы пшени'цы: и= ста'ша во'ды, 
низходя'щыя свы'ше, въ со'нмъ _е=ди'нъ, w\тстоя'щыя дале'че 
sjьлw` w\т а=дама` гра'да, да'же до страны` карiаfiарi'ма. 
Низходя'щая же сни'де въ мо'ре а=рави'тское, да'же до мо'ря 
соли'щнагw, до'ндеже вконе'цъ w=скудjь`, и= лю'дiе стоя'ху 
пря'мw i=ерiхw'на: И= ста'ша сщ~е'нницы, взе'мшiи ковче'гъ 
завjь'та гд\сня, на су'сjь посредjь` i=_орда'на готw'вы. И= 
вси` сы'нове i=и~л_евы преидо'ша по су'ху, до'ндеже 
сконча'ша вси` лю'дiе преходя'ще i=_орда'нъ.

Ца'рствъ четве'ртыхъ чте'нiе.

[Глава` в~] Рече` и=лiа` къ _е=лiссе'ю: сjьди` 
о_у='бw здjь`, jа='кw гд\сь посла' мя до i=_орда'на. И= 
рече` _е=лiссе'й: жи'въ гд\сь, и= жива` душа` твоя`, а='ще 
w=ста'влю тя`. И= поидо'ста _о='ба, и= пятьдеся'тъ муже'й 
w\т сынw'въ пр\оро'ческихъ, прiидо'ша и= ста'ша пря'мw 
и=здале'ча, _о='ба же ста'ста при i=_орда'нjь. И= прiя'тъ 
и=лiа` ми'лwть свою`, и= сви'тъ ю=`, и= о_у=да'ри _е='ю 
во'ды, и= раздjьли'ся вода` сю'ду и= сю'ду, и= преидо'ста 
_о='ба по су'ху. И= бы'сть jа='кw преидо'ста, и= рече` 
и=лiа` _е=лiссе'ю: проси`, что` сотворю` тебjь`, пре'жде 
да'же не взя'тъ бу'ду w\т теб_е`; И= рече` _е=лiссе'й: да 
бу'детъ о_у='бw ду'хъ, и='же въ тебjь`, сугу'бъ во мнjь`. И= 
рече` и=лiа`: w=жесточи'лъ _е=си` проси'ти, _о=ба'че а='ще 
о_у=ви'диши мя` взе'млема w\т теб_е`, бу'детъ ти` та'кw: 
а='ще ли же не о_у=ви'диши, не бу'детъ. И= бы'сть и=ду'щымъ 
и=`мъ, и= глаго'лющымъ, и= се` колесни'ца _о='гненна, и= 
ко'ни _о='гненни, и= раздjьли` между` _о=бjь'ма: и= взя'тся 
и=лiа` ви'хремъ, jа='кw на нб~о. И= _е=лiссе'й зря'ше, и= 
то'й вопiя'ше: _о='ч~е, _о='ч~е, колесни'ца i=и~лева, и= 
ко'ни _е=гw`, и= не ви'дjь _е=гw` ктому`. И= jа='тся 
_е=лiссе'й за ри^зы своя^, и= раздра` я=` на дво'е, и= 
взя'тъ ми'лwть и=лiину` _е=лiссе'й, (с. 157) па'дшую верху` 
_е=гw`. И= w=брати'ся _е=лiссе'й, и= ста` на бре'зjь 
i=_орда'на. И= прiя'тъ _е=лiссе'й ми'лwть и=лiину`, па'дшую 
верху` _е=гw`, и= о_у=да'ри во'ды, и= не раздjьли'шася. и= 
рече` _е=лiссе'й: гдjь` о_у='бw _е='сть бг~ъ и=лiи'нъ 
а=ффw`; и= о_у=да'ри _е=лiссе'й во'ды второ'е, и= 
раздjьли'шася во'ды, и= пре'йде по су'ху.

Ца'рствъ четве'ртыхъ чте'нiе.

[Глава` _е~] Прiи'де неема'нъ, кня'зь царя` 
а=ссv"рi'йскагw, съ колесни'цами, и= ко'ньми свои'ми, и= 
ста` при две'рехъ хра'ма _е=лiссе'ева. И= посла` _е=лiссе'й 
къ нему` вjь'стника, глаго'ля: ше'дъ, и=змы'йся во 
i=_орда'нjь седми'жды, и= w=брати'тся пло'ть твоя` къ 
тебjь`, и= w=чи'стишися. И= разгнjь'вася неема'нъ, и= 
w\ти'де, и= рече`: се` рjь'хъ, да и=зы'детъ ко мнjь`, и= 
призове'тъ w= и='мени гд\са бг~а своегw`, и= положи'тъ ру'ку 
свою` на прока'зу, и= w\ти'метъ ю=` w\т пло'ти моея`. Не 
добрjь'йши ли су'ть а=рвана` и= фарфа`, рjь'ци дама'скwвы, 
па'че i=_орда'на, и= всjь'хъ во'дъ i=и~левыхъ; не ше'дъ ли 
и=змы'юся въ ни'хъ, и= w=чи'щуся; и= возврати'ся, и= w\ти'де 
съ гнjь'вомъ. И= приступи'ша _о='троцы _е=гw`, и= рjь'ша къ 
нему`: го'споди, а='ще бы ве'лiе сло'во глаго'лалъ къ тебjь` 
пр\оро'къ, не бы' ли сотвори'лъ, jа='коже рече` къ тебjь`: 
и=змы'йся, и= w=чи'стишися, И= сни'де неема'нъ, и= 
погрузи'ся во i=_орда'нjь седми'жды, по глаго'лу человjь'ка 
бж~iя, и= w=брати'ся пло'ть _е=гw` къ нему`, jа='кw 
_о=троча'те ма'ла, и= w=чи'стися.

Тропа'рь, гла'съ s~:

Грjь'шникwмъ и= мытар_е'мъ, за мно'жество ми'лости 
твоея`, jа=ви'лся _е=си`, сп~се на'шъ.

Гдjь' бо и=мjь'лъ бы свjь'тъ тво'й возсiя'ти, то'кмw 
на сjьдя'щыя во тмjь`; сла'ва тебjь`.

Стi'хъ а~: Гд\сь воцр~и'ся, въ лjь'поту w=блече'ся: 
w=блече'ся гд\сь въ си'лу и= препоя'сася: и='бо о_у=тверди` 
вселе'нную, jа='же не подви'жится. Гото'въ пр\сто'лъ тво'й 
w\тто'лjь, w\т вjь'ка ты` _е=си`. (с. 158)

Гдjь' бо и=мjь'лъ бы свjь'тъ тво'й возсiя'ти, то'кмw 
на сjьдя'щыя во тмjь`; сла'ва тебjь`.

Стi'хъ в~: Воздвиго'ша рjь'ки, гд\си, воздвиго'ша 
рjь'ки гла'сы своя^: Во'змутъ рjь'ки сотр_е'нiя своя^ w\т 
гла'сwвъ во'дъ мно'гихъ.

Гдjь' бо и=мjь'лъ бы свjь'тъ тво'й возсiя'ти, то'кмw 
на сjьдя'щыя во тмjь`; сла'ва тебjь`.

Стi'хъ г~: Ди^вны высоты^ морскi^я, ди'венъ въ 
высо'кихъ гд\сь. свидjь^нiя твоя^ о_у=вjь'ришася sjьлw`. 
до'му твоему` подоба'етъ ст~ы'ня, гд\си, въ долготу` днi'й.

Гдjь' бо и=мjь'лъ бы свjь'тъ тво'й возсiя'ти, то'кмw 
на сjьдя'щыя во тмjь`; сла'ва тебjь`.

Сла'ва, и= ны'нjь:

Грjь'шникwмъ и= мытар_е'мъ, за мно'жество мл\сти 
твоея`, jа=ви'лся _е=си`, сп~се на'шъ.

Гдjь' бо и=мjь'лъ бы свjь'тъ тво'й возсiя'ти, то'кмw 
на сjьдя'щыя во тмjь`; сла'ва тебjь`:

Пр\оро'чества и=са'iина чте'нiе.

[Глава` а~] Та'кw глаго'летъ гд\сь: и=змы'йтеся, и= 
чи'сти бу'дете: w\тими'те лука'вствiя w\т ду'шъ ва'шихъ, 
предъ _о=чи'ма мои'ма, преста'ните w\т лука'вствiй ва'шихъ: 
научи'теся до'брое твори'ти, взыщи'те суда`, и=зба'вите 
w=би'дима, суди'те си'ру, и= w=правди'те вдови'цу, и= 
прiиди'те и=стя'жимся, глаго'летъ гд\сь. и= а='ще бу'дутъ 
грjьси` ва'ши jа='кw багря'ное, jа='кw снjь'гъ о_у=бjьлю`: 
а='ще же бу'дутъ jа='кw червле'ное, jа='кw во'лну 
о_у=бjьлю`. И= а='ще хо'щете, и= послу'шаете мен_е`, блага^я 
земли` снjь'сте. А='ще ли же не хо'щете, ниже` послу'шаете 
мен_е`, ме'чь ва'съ поя'стъ. О_у=ста' бо гд\сня глаго'лаша 
сiя^.

Бытiя` чте'нiе.

[Глава` л~в] Воззрjь'въ i=а'кwвъ, и= ви'дjь по'лкъ 
бж~iй, w=полчи'вшiйся, и= срjьто'ша _е=го` а='гг~ли бж~iи. 
Рече' же i=а'кwвъ, _е=гда` (с. 159) ви'дjь и=`хъ: по'лкъ 
бж~iй се'й. и= нарече` и='мя мjь'сту тому`, полки`. Посла' 
же i=а'кwвъ вjь'стники предъ собо'ю ко и=са'vу, бра'ту 
своему`, въ зе'млю сiи'ръ, во страну` _е=дw'мскую. И= 
заповjь'да и=`мъ, глаго'ля: си'це рцы'те гд\си'ну моему` 
и=са'vу: та'кw глаго'летъ _о='трокъ тво'й i=а'кwвъ: съ 
лава'номъ пожи'хъ, и= о_у=коснjь'хъ до ны'нjь: и= бы'ша ми` 
_о='вцы и= воло'ве, и= _о=сля'та, и= рабы^ и= рабы^ни. и= 
посла'хъ возвjьсти'ти гд\си'ну моему` и=са'vови, да 
w=бря'щетъ бл~года'ть _о='трокъ тво'й предъ тобо'ю. И= 
возврати'шася вjь^стницы ко i=а'кwву, глаго'люще: и=до'хомъ 
ко и=са'vу бра'ту твоему`, и= се` са'мъ гряде'тъ въ 
срjь'тенiе твое`, и= четы'ре ста` муже'й съ ни'мъ. 
О_у=боя'ся же i=а'кwвъ sjьлw`, и= недоумjьва'шеся, и= 
раздjьли` лю'ди, и=`же съ ни'мъ, и= волы` и= _о='вцы, на 
два` полка`. И= рече` i=а'кwвъ: а='ще прiи'детъ и=са'vъ на 
по'лкъ _е=ди'нъ, и= посjьче'тъ и=`, бу'детъ по'лкъ вторы'й 
во спасе'нiе. И= рече` i=а'кwвъ: бг~ъ _о=тца` моегw` 
а=враа'ма, и= бг~ъ _о=тца` моегw` i=саа'ка, гд\си, рекi'й 
ми`: w\тбjьжи` въ зе'млю бытiя` твоегw`, и= добро' ти 
сотворю`. Дово'льнw ми` да бу'детъ w\т вся'кiя пра'вды, и= 
w\т вся'кiя и='стины, ю='же сотвори'лъ _е=си` _о='троку 
твоему`: съ жезло'мъ бо мои'мъ си'мъ преидо'хъ i=_орда'нъ.

И=схо'да чте'нiе.

[Глава` в~] Сни'де дщи` фараw'нова и=змы'тися на 
рjьку`, и= рабы^ни _е=я` прехожда'ху при рjьцjь`: и= 
ви'дjьвши крабi'йцу въ лучи'цjь, посла'вши рабы'ню, взя'тъ 
ю=`. W\тве'рзши же, ви'дитъ _о=троча` пла'чущееся въ 
крабi'йцjь, и= пощади` _е=` дщи` фараw'нова, и= рече`: w\т 
дjьте'й _е=вре'йскихъ сiе`. И= рече` сестра` _е=гw` дще'ри 
фараw'новjь: хо'щеши ли призову' ти жену` пита'тельницу w\т 
_е=вр_е'й, и= воздои'тъ ти` _о=троча`; И= рече` _е='й дщи` 
фараw'нова: и=ди`. ше'дши же _о=трокови'ца, призва` ма'терь 
_о=троча'те. Рече' же къ не'й дщи` фараw'нова: (с. 160) 
соблюди' ми _о=троча` сiе`, и= воздо'й ми` _е=`, а='зъ же 
да'мъ ти` мзду`. Прiе'мши же жена` _о=троча`, и= доя'ше 
_е=`. Возмужа'вшу же _о=троча'ти, введе` _е=` ко дще'ри 
фараw'новjь, и= бы'сть _е='й въ сы'на. И=менова' же и='мя 
_е=му` мwv"се'й, глаго'лющи: w\т воды` взя'хъ _е=го`.

Суде'й чте'нiе.

[Глава` s~] Рече` гедеw'нъ къ бг~у: а='ще спаса'еши 
руко'ю мое'ю i=и~ля, и='мже _о='бразомъ ре'клъ _е=си`, се` 
а='зъ положу` руно` _о='вчее на гумнjь`: и= а='ще бу'детъ 
роса` на рунjь` то'кмw, по все'й же земли` су'ша, разумjь'ю, 
jа='кw спасе'ши руко'ю мое'ю i=и~ля, и='мже _о='бразомъ 
ре'клъ _е=си`. И= бы'сть та'кw: и= о_у=ра'нивъ гедеw'нъ 
нау'трiе, и= и=сцjьди` руно`, и= и=стече` роса` w\т руна`, 
и=спо'лненъ _о=крi'нъ воды`. И= рече` гедеw'нъ къ бг~у: да 
не прогнjь'вается о_у='бw jа='рость твоя` на мя`, и= 
возглаго'лю _е=ще` _е=ди'ною, и= и=скушу` _е=ще` _е=ди'ною 
руно'мъ: да бу'детъ о_у='бw су'ша на рунjь` то'кмw, по все'й 
же земли` роса`. И= сотвори` бг~ъ та'кw въ нощи` то'й, и= 
бы'сть су'ша на рунjь` то'кмw, по все'й же земли` бы'сть 
роса`.

Ца'рствъ тре'тiихъ чте'нiе.

[Глава` и~_i] Рече` и=лiа` къ лю'демъ: приступи'те 
ко мнjь`. и= приступи'ша вси` лю'дiе къ нему`. И= взя'тъ 
и=лiа` двана'десять ка'менiй, по числу` двана'десяти 
колjь'нъ сн~w'въ i=и~левыхъ, jа='коже гл~го'ла гд\сь къ 
нему`, гл~го'ляй: i=и~ль бу'детъ и='мя твое`. И= созда` 
ка'менiе, и= и=сцjьли` _о=лта'рь гд\сень раско'панный, и= 
сотвори` ро'въ, вмjьща'ющь по двjь` мjь^ры сjь'мени, 
_о='крестъ _о=лтаря`. И= положи` полjь^на на _о=лтари`, 
_е=го'же сотвори`. и= раздроби` всесожж_е'нiя, и= положи` на 
полjь^на, и= w=бы'де _о=лта'рь. И= рече` и=лiа`: прiими'те 
ми` четы'ре водоно'сы воды`, и= да пролiю'тся на _о=лта'рь, 
на всесожже'нiе же и= на полjь^на. и= рече`: о_у=дво'йте, и= 
о_у=дво'иша. и= рече`: о_у=тро'йте, и= о_у=тро'иша. И= 
и=дя'ше вода` _о='крестъ _о=лтаря`, и= ро'въ (с. 160) 
и=спо'лнися воды`. И= возопи` и=лiа` на нб~о, и= рече`: 
гд\си бж~е а=враа'мовъ и= i=саа'ковъ и= i=а'кwвль, 
о_у=слы'ши мене` дне'сь _о=гне'мъ: и= разумjь'ютъ вси` 
лю'дiе сi'и, jа='кw ты` _е=си` _е=ди'нъ гд\сь бг~ъ i=и~левъ, 
и= а='зъ ра'бъ тво'й. и= теб_е` ра'ди сотвори'хъ сiя^ вся^, 
и= ты` w=брати` сердца` люде'й си'хъ въ слjь'дъ теб_е`. И= 
паде` _о='гнь w\т гд\са съ нб~се`, и= пояде` всесожж_е'нiя, 
и= полjь^на и= во'ду, jа='же на ни'хъ, и= во'ду, jа='же въ 
ро'вjь, и= ка'менiе, и= пе'рсть полиза` _о='гнь. И= падо'ша 
вси` лю'дiе на лицjь` свое'мъ, и= рjь'ша: вои'стинну гд\сь 
бг~ъ, то'й _е='сть бг~ъ.

Ца'рствъ четве'ртыхъ чте'нiе.

[Глава` в~] Реко'ша му'жiе гра'да i=ерiхw'нска ко 
_е=лiссе'ю: се` жили'ще гра'да сегw` добро`, jа='коже ты`, 
гд\си'не, ви'диши, и= во'ды sлы^ и= безча^дны. И= рече` 
_е=лiссе'й: принеси'те ми` водоно'съ но'въ, и= всы'плите ту` 
со'ль: и= принесо'ша и=`. И= и=зы'де на и=схожде'нiе во'дъ, 
и= вве'рже та'мw со'ль, и= рече`: та'кw глаго'летъ гд\сь: 
и=сцjьли'хъ во'ды сiя^, и= не ктому` бу'детъ w\тню'дъ 
о_у=мира'я, ниже` безча'дствующая си'ми. И= и=сцjьлjь'ша 
во'ды до дне` сегw`, по глаго'лу, и='же глаго'ла _е=лiссе'й.

Пр\оро'чества и=са'iина чте'нiе.

[Глава` м~f] Та'кw гл~го'летъ гд\сь: во вре'мя 
прiя'тное послу'шахъ тя`, и= въ де'нь спасе'нiя помого'хъ 
тебjь`, и= созда'хъ тя`, и= да'хъ тя`, и= положи'хъ тя` въ 
завjь'тъ jа=зы'кwвъ, _е='же о_у=стро'ити зе'млю, и= 
наслjь'дити наслjь'дiе пусты'ни: глаго'люща су'щымъ въ 
о_у='захъ: и=зыди'те, и= и=`же во тмjь`: w\ткры'йтеся. на 
всjь'хъ путе'хъ пасти'ся бу'дутъ, и= на всjь'хъ стезя'хъ 
па'жить и='хъ. Не вза'лчутъ, ниже` вжа'ждутъ, ниже` 
порази'тъ и=`хъ зно'й, ниже` со'лнце: но ми'луяй и=`хъ 
о_у=тjь'шитъ я=`, и= сквозjь` и=сто'чники во'дъ проведе'тъ 
я=`. И= положу` вся'ку го'ру въ пу'ть, и= вся'ку стезю` въ 
па'ству и='хъ. Се` сi'и и=здале'ча прiи'дутъ, сi'и w\т (с. 
162) сjь'вера и= мо'ря, и=нi'и же w\т земли` пе'рсскiя. Да 
веселя'тся нб~са`, и= ра'дуется земля`: да w\тры'гнутъ го'ры 
весе'лiе, и= хо'лми пра'вду: jа='кw поми'лова гд\сь лю'ди 
своя^, и= смир_е'нныя люде'й свои'хъ о_у=тjь'ши. Рече' же 
сiw'нъ: w=ста'ви мя` гд\сь, и= бг~ъ забы' мя. _Е=да` 
забу'детъ жена` _о=троча` свое`, и=ли` не поми'луетъ 
и=зча'дiя чре'ва своегw`; А='ще ли же и= си'хъ забу'детъ 
жена`, но а='зъ не забу'ду теб_е`, глаго'летъ гд\сь.

_Е=ктенiа`: Па'ки и= па'ки: Возгла'съ трист~о'му: 
И= трист~о'е. Та'же прокi'менъ, гла'съ г~: Гд\сь 
просвjьще'нiе мое`, и= сп~си'тель мо'й, когw` о_у=бою'ся; 
Стi'хъ: Гд\сь защи'титель живота` моегw`, w\т когw` 
о_у=страшу'ся; А=п\слъ къ корi'нfянwмъ, зача'ло рм~г: 
Бра'тiе, свобо'дь сы'й w\т всjь'хъ: А='ще ли нjь'сть 
по'стъ, начина'емъ _е=го` w\т полу`: Бра'тiе, не хощу` 
ва'съ не вjь'дjьти: А=ллилу'iа гла'съ s~: W\тры'гну 
се'рдце мое` сло'во бл~го: Стi'хъ: Кра'сенъ добро'тою, 
па'че сынw'въ человjь'ческихъ. _Е=v\глiе w\т луки`, 
зача'ло f~: Въ пя'тое на'десять лjь'то: И= по ря'ду 
Бж\ственная лiтургi'а вели'кагw васi'лiа. Вмjь'стw 
Досто'йна пое'мъ: W= тебjь` ра'дуется: Кiнwнi'къ: 
Хвали'те гд\са съ нб~съ: