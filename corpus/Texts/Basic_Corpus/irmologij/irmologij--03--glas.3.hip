<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Гла'съ тре'тiй.

Пjь'снь а~.

Во'ды дре'вле ма'нiемъ бж~е'ственнымъ во _е=ди'но со'нмище 
совокупи'вый, и= раздjьли'вый мо'ре, i=и~льт_ескимъ лю'демъ, 
се'й бг~ъ на'шъ, препросла'вленъ _е='сть: тому` _е=ди'ному 
пои'мъ, jа='кw просла'вися.

[Срjь'тенiя:] Су'шу глубороди'тельную зе'млю со'лнце 
наше'ствова и=ногда`, jа='кw стjьна' бо w=густjь` _о=бапо'лы 
вода`, лю'демъ пjьшомореходя'щымъ, и= бг~оуго'днw пою'щымъ: 
пои'мъ гд\сви, сла'внw бо просла'вися.

W=землени'вый мо'ре жезло'мъ, мwv"се'емъ чермно'е, рука'ма 
ста'рца дне'сь w=б\ъе'млется бг~ъ и='же без\ъ мт~ре w\т 
_о=ц~а` въ послjь^дняя же во'лею мт~рiю но'сится. %{! im. 
0074.tif л. л~з w=б.}

[_О=смогла'сника:]

Фараw'ни колесни^цы глубино'ю покры'въ гд\си, мо'ре 
разве'рглъ _е=си`, и= сп~слъ _е=си` пjь'сньми пою'щыя тя`, 
лю'ди i=и~льт_ескiя.

Ди'внw, сла'внw творя'й чудеса` ты` _е=си` бж~е бе'здну 
w=землени'вый, и= колесни^цы потопи'вый, и= лю'ди сп~сы'й 
пою'щыя тебjь`, jа='кw цр~ю` на'шему и= бг~у.

И=зба'вльшему i=и~ля w\т рабо'ты, и= фараw'на погрузи'вшему 
въ мо'ри, пои'мъ сп~су хр\сту`: jа='кw просла'вися во 
вjь'ки.

Пои'мъ гд\сви, сотво'ршему ди^вная чудеса` въ чермнjь'мъ 
мо'ри, по'нтомъ бо покры` проти^вныя, и= сп~се` i=и~ля: 
тому` _е=ди'ному пои'мъ, jа='кw просла'вися.

Пресjька'емое мо'ре жезло'мъ дре'вле, i=и~ль про'йде jа='кw 
по пусты'ни, и= кр\стоwбра'знw jа='вjь пред\ъуготовля'етъ 
ст_ези`. сегw` ра'ди пои'мъ во хвале'нiи чу'дному бг~у 
на'шему, jа='кw просла'вися. %{! im. 0075.tif л. л~и}

Пjь'снь но'вую пои'мъ лю'дiе, w\т дв~ы ро'ждшемуся во 
сп~се'нiе на'ше, и= _е=ди'но сотво'ршему съ нб\сными 
земна^я, jа='кw просла'вися.

Сп~сшему бг~у въ мо'ри лю'ди, и= погрузи'вшему проти^вныя, 
тому` _е=ди'ному пои'мъ, jа='кw просла'вися.

Пjь'снь в~.

Ви'дите ви'дите, jа='кw а='зъ _е='смь сп~съ мi'ра, свjь'тъ 
и='стинный, и=сто'чникъ жи'зни, сн~ъ бж~iй.

Вонми` земле` и= нб~о, и= внуши` глаго'лы моя^: возглаго'лю 
бо на земли` бж~iя чудеса`.

JА='кw ту'ча на тро'скотъ, и= jа='коже и='ней на сjь'но, да 
сни'дутъ на зе'млю глаго'ли мои`.

Пjь'снь г~.

И='же w\т несу'щихъ вся^ приведы'й, сло'вомъ созида'емая, 
соверша'_емая дх~омъ, вседержи'телю вы'шнiй, въ любви` 
твое'й о_у=тверди` мене`. %{! im. 0076.tif л. л~и w=б.}

[Срjь'тенiя:] О_у=твержде'нiе на тя` надjь'ющихся, 
о_у=тверди` гд\си цр~ковь, ю='же стяжа'лъ _е=си` ч\стно'ю 
твое'ю кро'вiю.

[_О=смогла'сника:]

О_у=твержа'йся душе` въ гд\сjь бз~jь, и= возопi'й 
хва'лящися: нjь'сть ст~ъ, па'че тебе` гд\си.

Непло'дная душе` и= безча'дная, стяжи` пло'дъ бл~госла'вный, 
веселя'щися возопi'й: о_у=тверди'хся тобо'ю бж~е, нjь'сть 
ст~ъ, нjь'сть прв\днъ, па'че тебе` гд\си.

О_у=тверди` гд\си сердца` на^ша: и= просвjьти` къ твоему` 
пjьснопjь'нiю, _е='же сла'вити тя` сп~се во вjь'къ вjь'ка.

О_у=тверди'ся се'рдце мое` въ гд\сjь, вознесе'ся ро'гъ мо'й 
въ бз~jь мое'мъ: jа='кw нjь'сть ст~ъ, па'че тебе` гд\си.

Лу'къ сокруши'лъ _е=си` вра'жiй, и= щиты` сте'рлъ _е=си` 
крjь'постiю вл\дко хр\сте`, о_у=твержде'нiе на'ше: ст~ъ 
_е=си` гд\си. %{! im. 0077.tif л. л~f}

О_у=тверже'нiе и= w=чище'нiе пода'ждь на'мъ сн~е бж~iй, и= 
сп~си' ны, jа='кw чл~вjьколю'бецъ.

О_у=тверди` мене` гд\си, _е=ди'не многомл\стиве, и= простри' 
ми ру'ку, jа='кw петро'ви, и= сп~си' мя.

W=снова'вый зе'млю на тве'рди _е=я`, и= нб~са` о_у=тверже'й 
крjь'постiю, о_у=тверди` вся^ ны`, хва'лящыя тя` вjь'рнw.

Пjь'снь д~.

Положи'лъ _е=си` къ на'мъ тве'рдую любо'вь гд\си, 
_е=диноро'днаго бо твоего` сн~а за ны` на сме'рть да'лъ 
_е=си`. тjь'мже ти` зове'мъ бл~годаря'ще: сла'ва си'лjь 
твое'й гд\си.

[Срjь'тенiя:] Покры'ла _е='сть нб~са` добродjь'тель твоя` 
хр\сте`: и=з\ъ кiвw'та бо проше'дъ, ст~ы'ни твоея` 
нетлjь'нныя мт~ре, въ хра'мjь сла'вы твоея` jа=ви'лся 
_е=си`, jа='кw мл\днецъ руконоси'мь: и= и=спо'лнишася вся^ 
твоегw` хвале'нiя. 

Гора` прiwсjьне'нная jа=ви'ся о_у=тро'ба дв~ы, ру'чка, и= 
трапе'за _е='сть мт~и гд\сня. и=з\ъ нея' %{! im. 0078.tif л. 
л~f w=б.} бо про'йде jа='вjь, и= сv"меw'нъ w=б\ъя'тьми 
под\ъя'тъ. сла'ва си'лjь твое'й гд\си.

[_О=смогла'сника:]

_Е=да` въ рjька'хъ прогнjь'ваешися гд\си; _е=гда` въ 
рjька'хъ jа='рость твоя` и=ли` въ мо'ри о_у=стремле'нiе 
твое`;

Стра'нна и= неизрече'нна рж\ства` твоегw` та'йна: 
о_у=слы'шахъ слу'хъ тво'й, и= о_у=боя'хся, и= веселя'ся 
вопiю' ти: си'лjь твое'й сла'ва чл~вjьколю'бче.

Прiwсjьне'нную го'ру, а=вваку'мъ прозря'ши преч\стую твою` 
о_у=тро'бу ч\стая, тjь'мъ взыва'ше: w\т ю='га прiи'детъ 
бг~ъ, и= ст~ы'й w\т горы` прiwсjьне'нныя ча'щи.

Что` о_у=жа'слся _е=си` а=вваку'ме; кому` зове'ши и= 
вопiе'ши: w\т ю='га прiи'детъ бг~ъ; сло'во пло'ть бы'сть, и= 
всели'ся въ ны`, и= ви'дjьхомъ, во хвале'нiи пою'ще ди'вному 
бг~у на'шему, jа='кw просла'вися. %{! im. 0079.tif л. м~}

Пjь'снь _е~.

Къ тебjь` о_у='тренюю всjь'хъ творцу`, преиму'щему вся'къ 
о_у='мъ ми'рови, зане` свjь'тъ повелjь^нiя твоя^, въ ни'хже 
наста'ви мя`.

[Срjь'тенiя:] JА='кw ви'дjь и=са'iа w=бра'знw на пр\сто'лjь 
превознесе'на бг~а, w\т а='гг~лъ сла'вы дорv"носи'ма, _w 
_о=кая'нный, вопiя'ше, а='зъ: прови'дjьхъ бо воплоща'ема 
бг~а, свjь'та невече'рня, и= ми'ромъ влады'чествующа.

Во тьмjь` пою'ща возста'ви бл~года'телю, и= души` моея` 
мглу` просвjьти` свjь'томъ лица` твоегw` чл~вjьколю'бче, и= 
тво'й ми'ръ пода'ждь ми`, jа='кw и=ногда` ста'рцу 
неизмjь'нне.

[_О=смогла'сника:]

Свjь'томъ твои'мъ невече'рнимъ хр\сте`, w=зари` бж~е 
смире'нную мою` ду'шу, и= наста'ви на стра'хъ тво'й, зане` 
свjь'тъ повелjь^нiя твоя^.

На земли` неви'димый jа=ви'лся _е=си`, и= человjь'кwмъ 
во'лею сожи'лъ _е=си` непостижи'мый, %{! im. 0080.tif л. м 
w=б.} и= къ тебjь` о_у='тренююще, воспjьва'емъ тя` 
чл~вjьколю'бче.

О_у='тренююще воспjьва'емъ тя` сло'ве, сн~е бж~iй 
_е=диноро'дне: тво'й ми'ръ да'ждь на'мъ, и= поми'луй ны` 
пою'щыя тя`, и= вjь'рнw покланя'ющыяся.

Тво'й ми'ръ да'ждь на'мъ сн~е бж~iй, и=но'гw бо ра'звjь 
тебе` бг~а не вjь'мы, въ вы'шнихъ со _о=ц~е'мъ и= дх~омъ 
сла'вимагw.

Къ тебjь` о_у='тренюю, w\т _о=ц~а` пре'жде денни'цы 
возсiя'вшему о_у='тро мi'рови, помраче'нна согрjьше'ньми 
сп~се, предвари'въ w=зари` бж~е. 

Души` моея` мглу` разори'въ свjь'томъ твои'мъ хр\сте`: 
прiими' мя _е=ди'не бл~гоутро'бне, w\т но'щи тебjь` зову`: 
w=зари` мою` мы'сль. 

Вопiе'тъ ти` хр\сте` пjь'снь немо'лчную, w\т но'щи 
о_у='тренюя дх~ъ мо'й: ты' бо свjь'тъ и='стинный, и= 
незаходя'й, просвjьща'яй вся'каго человjь'ка, въ мi'ръ 
гряду'ща. %{! im. 0081.tif л. м~а}

Къ тебjь` о_у='тренюемъ хр\сте` бж~е, о_у='тренюю и='стину, 
возсiя'вшу на'мъ w\т дв~ы, и= бг~оразу'мiемъ w=зари'вшу, 
су'щымъ во мра'цjь невjь'дjьнiя.

Началобы'тную тьму`, свjь'томъ разруши'въ мра'къ се'рдца 
моегw`, заре'ю повелjь'нiй твои'хъ w\тжени` хр\сте`, да 
о_у='тренюю ти` свjь'тлw, неприкоснове'нному свjь'ту.

Пjь'снь s~.

Бе'здна послjь'дняя грjьхw'въ w=бы'де мя`, и= и=счеза'етъ 
ду'хъ мо'й: но простры'й вл\дко высо'кую твою` мы'шцу, 
jа='кw петра` мя` о_у=пра'вителю сп~си`.

[Срjь'тенiя:] Возопи` къ тебjь` ви'дjьвъ ста'рецъ _о=чи'ма 
сп~се'нiе, _е='же лю'демъ прiи'де w\т бг~а: хр\сте`, ты` 
бг~ъ мо'й.

Глубина` грjьхw'въ воста` на мя` сп~се, и= бу'ря w\тча'янiя. 
тjь'мже вjь'рнw вопiю' ти, %{! im. 0082.tif л. м~а w=б.} 
jа='кw w\т ки'та i=w'на: возведи` живо'тъ мо'й w\т тли`, 
мене` ра'ди младе'нствовавый, и= во w=б\ъя'тiихъ сv"меw'на 
дне'сь въ хра'мъ приведы'йся.

[_О=смогла'сника:] И=`же въ концы` вjькw'въ доше'дшыя 
чл~вjьколю'бче, и= треволне'ньми напа'стей поги'бнути 
бjь'дствующыя, вопiю'щыя не пре'зри: сп~си` сп~се, jа='коже 
сп~слъ _е=си` w\т sвjь'ря пр\оро'ка.

Глубина` страсте'й воста` на мя`, и= бу'ря проти'вныхъ 
вjь'трwвъ. но предвари'въ мя` ты` сп~си` сп~се, и= и=зба'ви 
w\т тли`, jа='кw сп~слъ _е=си` w\т sвjь'ря пр\оро'ка.

Возведи` w\т тли' мя гд\си бж~е мо'й, i=w'на вопiя'ше, и= 
а='зъ вопiю' ти: и=з\ъ глубины` и=зба'ви мя` сп~се мно'гихъ 
мои'хъ sw'лъ, и= къ свjь'ту твоему`, молю'ся, наста'ви.

Селе'нiя i=w'на, _е='же въ преиспо'днjьмъ а='дjь, 
_е=сте'ственный w='бразъ бы'въ, вопiя'ше: возведи` w\т тли` 
живо'тъ мо'й, чл~вjьколю'бче. %{! im. 0083.tif л. м~в}

Воззва'хъ воздыха'нiи немо'лчными къ ще'дрому бг~у, и= 
о_у=слы'ша мя` w\т а='да преиспо'днягw, и= возведе` w\т тли` 
живо'тъ мо'й.

Во глубину` се'рдца морска'гw беззако'нiй w\тве'рженъ бы'хъ, 
jа='кw i=w'на вопiю' ти`: возведи' мя w\т тли`, да возда'мъ 
ти` мл~твы моя^ гд\си.

Пjь'снь з~.

Jа='коже дре'вле, бл~гочести^выя три` _о='троки w=роси'лъ 
_е=си`, въ пла'мени халде'йстjьмъ, свjь'тлымъ бж~ества` 
_о=гне'мъ и= на'съ w=зари`, бл~гослове'нъ _е=си` взыва'ющыя, 
бж~е _о=т_е'цъ на'шихъ.

[Срjь'тенiя:] Тебе` во _о=гни` w=роси'вшаго, _о='троки 
бг~ослови'вшыя, и= въ дв~у нетлjь'нну все'льшагося, бг~а 
сло'ва пои'мъ, бл~гоче'стнw пою'ще: бл~гослове'нъ бг~ъ 
_о=т_е'цъ на'шихъ.

Пе'щь горя'щая, не w=брjь'теся w=роша'ющая, то'кмw 
вавv"лw'нская: безму'жная и=на'я мт~и %{! im. 0084.tif л. 
м~в w=б.} и= дв~а не jа=ви'ся. _о='ва о_у='бw _о='троки 
сохрани` неwпали^мы, сiя' же носи` во w=б\ъя'тiихъ, _е=го'же 
воспjьва'юще глаго'лемъ: бл~гослове'нъ _е=си` бж~е _о=т_е'цъ 
на'шихъ.

[_О=смогла'сника:]

Трiе` _о='троцы въ пещи`, тр\оцу проwбрази'вше, преще'нiе 
_о='гненное попра'ша, и= пою'ще вопiя'ху: бл~гослове'нъ 
_е=си` бж~е _о=т_е'цъ на'шихъ.

Го'рдый мучи'тель, но дjьте'й бы'сть и=гра'лище, jа='коже бо 
пе'рсть попра'вше седмери'чный пла'мень, поя'ху: 
бл~гослове'нъ _е=си` гд\си бж~е _о=т_е'цъ на'шихъ.

Пла'мень w=роси'вый пе'щный, и= _о='троки неwпали^мы 
сп~сы'й, бл~гослове'нъ _е=си` во вjь'ки, гд\си бж~е 
_о=т_е'цъ на'шихъ.

Пре'жде w='бразу злато'му, персi'дскому чти'лищу: _о='троцы 
не поклони'шася, трiе` пою'ще посредjь` пе'щи: _о=тц_е'въ 
бж~е бл~гослове'нъ _е=си`. %{! im. 0085.tif л. м~г}

JА='кw зла'то въ горни'лjь, _о='троки и=скуша'хуся въ пещи` 
и= показа'шася свjь'тли, не внегда` слiя'тися, но внегда` 
храни'тися: не внегда` горjь'ти, но внегда` пjь'ти 
непреста'ннw: бл~гослове'нъ _е=си` бж~е _о=т_е'цъ на'шихъ.

Въ пещи` пла'мень о_у=гаси'ша _о='троцы, и= нб\сную ро'су 
прiя'ша вjь'рою: бл~гослове'нъ _е=си` бж~е _о=т_е'цъ 
на'шихъ.

Прохлажде'й пла'мень пе'щный и= дв~у сохрани` ро'ждшую тя` 
бц\ду: бл~гослове'нъ _е=си` гд\си бж~е _о=т_е'цъ на'шихъ.

Пjь'снь и~. 

[Се'й и= срjь'тенiя:] Нестерпи'мому _о=гню` соедини'вшеся, 
бг~оче'стiя предстоя'ще ю='нwши, пла'менемъ же неврежде'ни, 
бж~е'ственную пjь'снь поя'ху: бл~гослови'те вся^ дjьла` 
гд\сня гд\са, и= превозноси'те во вся^ вjь'ки.

JА='кw пе'щь дре'вле, прiе'мшая _о='троки не w=пали`, та'кw 
и= дв~а заче'нши зижди'теля, %{! im. 0086.tif л. м~г w=б.} 
не w=пали'ся о_у=тро'бою. _Wле чудесе`! неизмjь'нный 
ви'дится пло'тiю, и= во хра'мъ приво'дится. сегw` ра'ди 
вjь'рою пою'ще глаго'лемъ: бл~гослови'те дjьла` гд\са.

[_О=смогла'сника:]

Въ пла'мень ко _о=трокw'мъ _е=вр_е'йскимъ снизше'дшаго, 
бж~iею си'лою, и= jа='вльшагося гд\са, сщ~е'нницы 
бл~гослови'те, и= превозноси'те во вся^ вjь'ки.

Веще'ственнагw _о=гня` пла'мень, невеще'ственнымъ 
о_у=вяди'ша бг~озри'мiи _о='троцы, и= поя'ху: бл~гослови'те 
вся^ дjьла` гд\сня гд\са.

А='гг~льми немо'лчнw въ вы'шнихъ сла'вимаго бг~а, нб~са` 
нб~съ, земля`, и= го'ры, и= хо'лми, и= глубина`, и= ве'сь 
ро'дъ человjь'ческiй, пjь'сньми того` jа='кw созда'теля, и= 
и=зба'вителя бл~гослови'те, и= превозноси'те во вся^ вjь'ки.

Вавv"лw'нская пе'щь _о='троки не w=пали`, ниже` бж~ества` 
_о='гнь дв~у растли`. тjь'мъ со %{! im. 0087.tif л. м~д} 
_о='троки вjь'рнiи возопiе'мъ: бл~гослови'те дjьла` гд\сня 
гд\са.

Служи'ти живо'му бг~у, въ вавv"лw'нjь _о='троцы 
претерпjь'вше, w= мусiкi'йскихъ _о=рга'нjьхъ неради'ша, и= 
посредjь` пла'мене стоя'ще, бг~олjь'пную пjь'снь 
воспjьва'ху, глаго'люще: бл~гослови'те вся^ дjьла` гд\сня 
гд\са.

Покланя'емаго w\т ст~ы'хъ а='гг~лъ, и= сла'вимаго 
непреста'ннw, сщ~е'нницы по'йте, лю'дiе превозноси'те во 
вся^ вjь'ки.

На престо'лjь херувi'мстjь носи'маго, сщ~е'нницы по'йте, 
лю'дiе превозноси'те во вся^ вjь'ки.

И=з\ъ безнача'льнагw _о=ц~а` рожде'ннаго пре'жде вjь^къ 
бг~а, и= въ послjь^дняя w\т бц\ды въ пло'ть w=бле'кшася, 
jа='кw соверше'нна чл~вjь'ка и= бг~а и='стинна, по'йте, 
бл~гослови'те и= превозноси'те во вся^ вjь'ки.

Бл~годjь'теля и= бг~а и= и=зба'вителя всjь'хъ и= творца` 
всегw` мi'ра сщ~е'нницы по'йте, лю'дiе превозноси'те во вся^ 
вjь'ки. %{! im. 0088.tif л. м~д w=б.}

W=бра'знw во а='гг~льстjьмъ jа='вльшася зра'цjь, и= дjь'ти 
прохла'ждша посредjь` горя'щiя пе'щи, бл~гослови'те дjьла` 
гд\сня гд\са.

Пjь'снь f~.

Но'вое чу'до и= бг~олjь'пное дв~ческую бо две'рь 
затворе'нную jа='вjь прохо'дитъ гд\сь, на'гъ во вхо'дjь, и= 
плотоно'сецъ jа=ви'ся во и=схо'дjь бг~ъ, и= пребыва'етъ 
две'рь затворе'на: сiю` неизрече'ннw, jа='кw бг~омт~рь 
велича'емъ.

[Срjь'тенiя:] Въ зако'нjь сjь'ни и= писа'нiй, w='бразъ 
ви'димъ вjь'рнiи: вся'къ му'жескiй по'лъ ложесна` 
разверза'я, ст~ъ бг~у. тjь'мъ перворожде'нное сло'во _о=ц~а` 
безнача'льна, сн~а первородя'щася мт~рiю неискусому'жнw, 
велича'емъ. 

Преч\стая бц\де, мт~и безневjь'стная, пра'веднw тя` пою'тъ 
чи'нове а='гг~лwвъ, и= ста'рецъ сv"меw'нъ рж\ство` твое` 
зря` взыва'ше: ны'нjь w\тпуща'еши раба` твоего` вл\дко, по 
глаго'лу %{! im. 0089.tif л. м~_е} твоему`, jа='кw да 
сп~се'ши хр\сте`, тя` съ ро'ждшею велича'ющыя.

Тя` живопису'ющiй а=ссv"рi'йскiй пла'мень, дв~о мт~и мр~i'е: 
_о='гнь бо бж~ества` во о_у=тро'бу твою` всели'вся ч\стая, 
неwпа'льнw соблюде` преч\стая. ложесна` твоя^. тjь'мже и= 
хр\сто'съ тобо'ю въ хра'мъ ст~ы'й w=б\ъя'тьми приведы'йся, 
на'съ w=бнови` велича'ющыя твое` рж\ство`. 

[_О=смогла'сника:] 

На сiна'йстjьй горjь` ви'дjь тя` въ купинjь` мwv"се'й, 
неwпа'льнw _о='гнь бж~ества` заче'ншую во чре'вjь: данiи'лъ 
же тя` ви'дjь го'ру несjько'мую, же'злъ прозя'бшiй, и=са'iа 
взыва'ше, w\т ко'рене дв~дова.

Сла'дкою преч\стагw твоегw` рж\ства` стрjьло'ю о_у=язвле'ни, 
чи'стая, твое'й достожела'ннjьй добро'тjь дивя'щеся, 
пjь'сньми а='гг~льскими досто'йнw тя` jа='кw мт~рь бж~iю 
велича'емъ.

Купино'ю и= _о=гне'мъ пропи'санною въ сiна'и 
законополо'жнику мwv"се'ю, и= бж~iй во чре'вjь %{! im. 
0090.tif л. м~_е w=б.} неwпа'льнw заче'ншую _о='гнь, 
всесвjь'тлую и= негаси'мую свjьщу`, су'щую бц\ду пjь'сньми 
чту'ще велича'емъ.

Тебе` неwпали'мую купину`, и= ст~у'ю дв~у, мт~рь свjь'та, и= 
бц\ду наде'жду всjь'хъ на'съ велича'емъ.

Бл~гослове'нъ гд\сь бг~ъ i=и~левъ, воздви'гнувый ро'гъ 
спасе'нiя на'мъ въ дому` дв~да _о='трока своегw`, 
милосе'рдiя ра'ди ми'лости, въ ни'хже посjьти` на'съ 
восто'къ съ высоты`, и= напра'вилъ ны` _е='сть на пу'ть 
ми'ра.

Несjько'мую го'ру, краесjько'мый ка'мень, _е=го'же ви'дjь 
данiи'лъ пр\оро'къ, бц\ду мр~i'ю пjь'сньми велича'емъ.

Тя` неискусобра'чную бц\ду въ па'мяти ст~ы'хъ велича'емъ, 
jа='кw ро'ждшую спасе'нiе ду'шъ на'шихъ.

Тебе`, безсме'ртный и=сто'чникъ, и= ст~ы'хъ и=сцjьл_е'нiя 
человjь'чу ро'ду подаю'щу при'снw велича'емъ, jа='кw 
сп~са'еши ду'шы на'шя. %{! im. 0091.tif л. м~s}

Бл~года'тная ра'дуйся, гд\сь съ тобо'ю, бл~гослове'на ты` въ 
жена'хъ, и= тя` велича'емъ.

Мт~рь свjь'та, и= по рж\ствjь` дв~у, и= ду'шъ на'шихъ 
спасе'нiя приста'нище, вjь'рнiи _е=диному'дреннw пjь'сньми 
велича'емъ. %{! im. 0092.tif л. м~s w=б.}
