<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Гла'съ шесты'й.

Пjь'снь а~.

Jа='кw по су'ху пjьшеше'ствовавъ i=и~ль, по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь пои'мъ, вопiя'ше.

[Въ вели'кiй четверто'къ:] Сjь'ченное сjьче'тся мо'ре 
чермно'е, волнопита'емая же и=зсуша'етъ глубина`, та'яжде 
ку'пнw без\ъ_ору^жнымъ бы'вши проходи'ма, и= все_ору'жнымъ 
гро'бъ. пjь'снь же бг~окра'сная воспjьва'шеся: сла'внw 
просла'вися хр\сто'съ бг~ъ на'шъ.

[Въ вели'кую суббw'ту:] Волно'ю морско'ю скры'вшаго дре'вле 
гони'теля мучи'теля, под\ъ земле'ю скры'ша, сп~се'нныхъ 
_о='троцы: но мы`  %{! im. 0152.tif л. _о~s w=б.} jа='кw 
_о=трокови^цы, гд\севи пои'мъ, сла'внw бо просла'вися.

[_О=смогла'сника:]

Чу'вственный фараw'нъ потопле'нъ бы'сть со всево'инствомъ, 
i=и~ль же проше'дъ посредjь` мо'ря, вопiя'ше: гд\севи бг~у 
на'шему пои'мъ, jа='кw просла'вися.

Помо'щникъ и= покрови'тель бы'сть мнjь` во сп~се'нiе се'й 
мо'й бг~ъ, и= просла'влю _е=го`, бг~ъ _о=ц~а` моегw`, и= 
вознесу` _е=го`, сла'внw бо просла'вися.

Пои'мъ гд\севи, w\т рабо'ты i=и~ля свободи'вшему 
_е=гv'петскiя мwv"се'емъ, пjь'снь непреста'ннw хр\сту` цр~ю` 
и= бг~у на'шему.

Проше'дше мо'ре сы'нове i=и~л_евы, и= ви'дяще фараw'на 
погруже'на въ не'мъ, бл~года'рнw поя'ху: гд\севи пои'мъ, 
сла'внw бо просла'вися.

Воздвиза'емое мо'ре немо'крыми нога'ми проходя` дре'вле 
i=и~ль, _е=гда` ви'дяше погружа'ема го'рдаго фараw'на, 
ра'достнw взыва'ше: пои'мъ гд\севи сотво'ршему сла^вная 
чудеса`. %{! im. 0153.tif л. _о~з}

Колесни^цы фараw'нwвы, и= си'лу _е=гw`, высо'кою мы'шцею 
хр\сто'съ потопи`, i=и~ля же сп~се` воспjьва'юща: ди'вному 
бг~у на'шему пои'мъ.

Пjь'снь в~.

Вонми` нб~о, и= возглаго'лю, и= воспою` хр\ста`, w\т дв~ы 
пло'тiю прише'дшаго.

Ви'дите ви'дите, jа='кw а='зъ _е='смь бг~ъ, ма'нну 
w=дожди'вый, и= во'ду и=з\ъ ка'мене и=сточи'вый дре'вле въ 
пусты'ни лю'демъ мои^мъ, десни'цею _е=ди'ною и= крjь'постiю 
мое'ю.

Вонми` нб~о, и= возглаго'лю, и= восхвалю` хр\ста`, 
_е=ди'наго чл~вjьколю'бца.

Ви'дите ви'дите, jа='кw а='зъ _е='смь бг~ъ ва'шъ, кр\сто'мъ 
а='дъ разори'вый jа='кw си'ленъ, и= безстра^стiя стра'стiю 
пло'ти своея` и=сточи'вый земны^мъ. %{! im. 0154.tif л. _о~з 
w=б.}

Пjь'снь г~.

Нjь'сть ст~ъ, jа='коже ты` гд\си бж~е мо'й, вознесы'й ро'гъ 
вjь'рныхъ твои'хъ бл~же, и= о_у=тверди'вый на'съ на ка'мени 
и=сповjь'данiя твоегw`.

[Въ вели'кiй четверто'къ:] Гд\сь сы'й всjь'хъ, и= зижди'тель 
бг~ъ, созда'нное безстра'стный w=бнища'въ себjь` соедини`, 
и= па'сха за jа='же хотя'ше о_у=мре'ти, са'мъ сы'й себе` 
предпожре`: jа=ди'те, вопiя`, тjь'ло мое`, и= вjь'рою 
о_у=тверди'теся.

[Въ вели'кую суббw'ту:] Тебе` на вода'хъ повjь'сившаго всю` 
зе'млю неwдержи'мw, тва'рь ви'дjьвши на ло'бнjьмъ ви'сима, 
о_у='жасомъ мно'гимъ содрага'шеся, нjь'сть ст~ъ, ра'звjь 
тебе` гд\си взыва'ющи.

[_О=смогла'сника:]

На тве'рдjьмъ вjь'ры твоея` ка'мени, помышле'нiе 
о_у=тверди'въ души` моея`, о_у=тверди` гд\си: тя' бо и='мамъ 
бл~же, прибjь'жище и= о_у=твержде'нiе. %{! im. 0155.tif л. 
_о~и}

О_у=тверди` гд\си на ка'мени за'повjьдей твои'хъ 
подви'гшееся се'рдце мое`, jа='кw _е=ди'нъ ст~ъ _е=си` и= 
гд\сь.

На недвижи'момъ хр\сте`, ка'мени за'повjьдей твои'хъ, 
о_у=тверди` мое` помышле'нiе.

О_у=тверди` гд\си цр~ковь твою`, ра'зумомъ возвы'сивый 
нб~са`, во _е='же пjь'ти преч\стое твое` смотре'нiе, 
_е=ди'не чл~вjьколю'бче. 

Гд\си сп~се мо'й и= зижди'телю бж~е всjь'хъ, зе'млю на 
ничесо'мъ повелjь'нiемъ, въ нача'лjь тя'жестну 
о_у=тверди'вый, о_у=тверди` и= мене` въ вjь'рjь, _е='же 
вопи'ти тебjь` въ весе'лiи: ты` моя` крjь'пость и= си'ла, 
_о=ру'жiе и= прибjь'жище.

О_у=тверди` мене` хр\сте` и= и=звjьсти' мя къ тебjь`, и= 
просвjьще'нiемъ ра'зума твоегw` научи' мя.

Разшири'шася на враги` моя^ о_у=ста` моя^, jа='кw 
о_у=тверди'ся w= гд\сjь се'рдце мое`.

Тобо'ю хр\сте` нб~са` о_у=твержда'_ема вся^, сло'во бж~iе и= 
си'ла, и=сповjь'дуютъ сла'ву неизрече'нну, %{! im. 0156.tif 
л. _о~и w=б.} и= вседjь'тельныя руки` твоея` сотворе'нiя: 
нjь'сть бо пресвя'тъ, ра'звjь тебе` гд\си.

Въ пе'рсjьхъ се'рдца и= души` моея` зову` тебjь`, jа='кw 
пр\оро'чица а='нна: jа='коже _о='ной да'лъ _е=си` мл~твою 
саму'ила, и= мнjь` да'руй гд\си, пло'дъ покая'нiя.

Возвесели'ся непло'ды неражда'ющая, jа='кw прiи'де 
и=зба'витель мо'й и= бг~ъ, w\т де'мwнскiя пре'лести 
и=збавля'яй.

Неизрече'нныя твоея` си'лы, и= содержи'тельныя всjь'хъ 
прему'дрости твоея`, о_у=страша'юся помышля'яй, и= вопiю' ти 
бл~же: на враги` да вознесе'тся хр\сте` ро'гъ мо'й.

Пjь'снь д~.

Хр\сто'съ моя` си'ла, бг~ъ и= гд\сь, ч\стна'я цр~ковь 
бг~олjь'пнw пое'тъ взыва'ющи, w\т смы'сла чи'ста w= гд\сjь 
пра'зднующи.

[Въ вели'кiй четверто'къ:] Прови'дjьвъ пр\оро'къ та'йну 
твою` неизрече'нную хр\сте`, провозгласи`: %{! im. 0157.tif 
л. _о~f} положи'лъ _е=си` тве'рдую любо'вь крjь'пости, 
_о='ч~е ще'дрый: _е=диноро'днаго бо сн~а бл~гi'й w=чище'нiе 
въ мi'ръ посла'лъ _е=си`.

[Въ вели'кую суббw'ту:] На кр\стjь` твое` бж~е'ственное 
и=стоща'нiе прови'дя а=вваку'мъ о_у=жа'сся вопiя'ше: ты` 
си'льныхъ пресjь'клъ _е=си` держа'ву бл~же, прiwбща'яся 
су'щымъ во а='дjь, jа='кw всеси'ленъ.

[_О=смогла'сника:]

Покры'ла _е='сть нб~са` добродjь'тель твоя` хр\сте`, и= 
твоегw` хвале'нiя гд\си, вся^ и=спо'лнишася.

О_у=диви'ся тво'й ра'зумъ w\т мене`, о_у=слы'шавшу 
пресла^вная велjь^нiя смотре'нiя твоегw`, о_у=крjьпи'ся же 
возлюбле'нiемъ твоегw` схожде'нiя: ты' бо моея` нищеты` не 
w\тве'рглся _е=си`.

О_у=слы'шавъ повелjь'нiя, презрjь'хъ гд\си, и= пути` твоегw` 
не сохрани'въ о_у=мертви'хся: ты' мя возста'ви сп~се 
наде'ждо моя`, мене` ра'ди w=бнища'вый пло'ть человjь'ческую 
прiи'мъ. %{! im. 0158.tif л. _о~f w=б.}

О_у=слы'шахъ слу'хъ тво'й, и= о_у=боя'хся, разумjь'хъ дjьла` 
твоя^, и= о_у=жасо'хся, гд\си.

О_у=слы'шахъ слу'хъ тво'й, и= о_у=боя'хся, разумjь'хъ дjьла` 
твоя^ и= о_у=жасо'хся: сла'ва си'лjь твое'й гд\си.

О_у=слы'шахъ пр\оро'къ прише'ствiе твое` гд\си, и= 
о_у=боя'ся, jа='кw хо'щеши w\т дв~ы роди'тися, и= 
человjь'кwмъ jа=ви'тися, и= глаго'лаше: о_у=слы'шахъ слу'хъ 
тво'й, и= о_у=боя'хся, сла'ва си'лjь твое'й гд\си.

W=бнови'лъ _е=си` добро'ту твоегw` w='браза, къ сему' бо w\т 
_о=ч~ескихъ соше'лъ _е=си` нjь'дръ, и= вопiе'мъ ти`: сла'ва 
си'лjь твое'й, чл~вjьколю'бче.

Твоегw` неизрече'ннагw воплоще'нiя, и=зба'вителю всjь'хъ, 
пр\оро'къ а=вваку'мъ, w=чи'стився дх~омъ, та'инству 
о_у=жа'сся, вопiя'ше: внегда` прибли'жатся лjь^та, позна'нъ 
бу'деши, безма'теренъ w\т _о=ц~а`, въ послjь^дняя времена` 
воплоща'яйся. %{! im. 0159.tif л. п~}

Взы'ду на высоту` хвале'нiя твоегw`, и= лю'демъ и=збра^ннымъ 
бл~говjьщу` о_у=покое'нiе w\т w=сужде'нiя снjь'ди, пр\оро'къ 
глаго'лаше: сло'во бо w=дебелjь'вшее, w\т дв~ы на'мъ 
jа=ви'ся.

Пjь'снь _е~.

Бж~iимъ свjь'томъ твои'мъ бл~же, о_у='треннюющихъ ти` ду'шы 
любо'вiю w=зари`, молю'ся, тя` вjь'дjьти сло'ве бж~iй, 
и='стиннаго бг~а, w\т мра'ка грjьхо'внагw взыва'юща.

[Въ вели'кiй четверто'къ:] Сою'зомъ любве` связу'еми 
а=п\сли, влады'чествующему всjь'ми себе` хр\сту` возло'жше: 
кра^сны но'ги w=чища'хъ бл~говjьству'юще всjь^мъ ми'ръ.

[Въ вели'кiй пято'къ:] Къ тебjь` о_у='треннюю: милосе'рдiя 
ра'ди себе` и=стощи'вшему непрело'жнw, и= до страсте'й 
безстра'стнw прекло'ньшемуся сло'ве бж~iй: ми'ръ пода'ждь 
ми` па'дшему чл~вjьколю'бче. %{! im. 0160.tif л. п~ w=б.}

[Въ вели'кую суббw'ту:] Бг~оявле'нiя твоегw` хр\сте`, къ 
на'мъ ми'лостивнw бы'вшагw, и=са'iа свjь'тъ ви'дjьвъ 
невече'рнiй, и=з\ъ но'щи о_у='треневавъ взыва'ше: 
воскре'снутъ ме'ртвiи, и= воста'нутъ су'щiи во гробjь'хъ, и= 
вси` земноро'днiи возра'дуются.

[_О=смогла'сника:]

Свjь'тъ возсiя'вый мi'ру хр\сте`, просвjьти` се'рдце мое` 
w\т но'щи тебjь` зову'ща, и= сп~си' мя.

На тя` о_у=пова'хъ гд\си, и= къ тебjь` о_у='тренюю 
пребж~е'ственнjьй добро'тjь, ду'шу мою` возвесели` во 
свjь'тjь бг~овjь'дjьнiя твоегw`, и= сп~си' мя.

Прозорли'вый и=са'iа, разумjь'яй безсjь'менное рожде'нiе 
твое` дв~о, вопiя'ше: се` во чре'вjь прiи'метъ дв~а, 
ро'ждшая сло'ва _е=диноро'днагw, сн~а же _о='ч~а, со дх~омъ 
бж~е'ственнымъ славосло'вима.

W\т но'щи пjь'снь возсыла'емъ тебjь`, возниспосли` на'мъ 
ми'лость твою` гд\си: ты' бо _е=си` бг~ъ на'шъ, ра'звjь 
тебjь` и=но'гw не вjь'мы. %{! im. 0161.tif л. п~а}

W\т но'щи о_у='тренююща, чл~вjьколю'бче просвjьти`, молю'ся, 
и= наста'ви и= мене` на повелjь^нiя твоя^, и= научи' мя 
сп~се, твори'ти во'лю твою`.

Свjь'тъ и= ми'ръ тво'й хр\сте`, рабw'мъ твои^мъ пода'ждь 
бл~же: ты' бо _е=си` всjь'хъ ми'ръ, и= сою'зъ любве` 
чл~вjьколю'бче, тя` позна'вшымъ о_у='тро свjь'тлое, и= 
вл\дку вои'стинну и= гд\са.

Мра'къ тя`, душе` моя`, поя'тъ беззако'нныхъ дjья'нiй, 
jа=`же содjь'лала _е=си` въ житiи` се'мъ, но не преста'ни 
зову'щи: наста'вниче свjь'та, и= и=зба'вителю всjь'хъ, 
w=мраче'нную ду'шу мою` свjьтово'дствуй къ свjь'ту 
невече'рнему.

Положи` на стwпы` моя^ мглу` всеsлjь'йшiй вра'гъ, гд\си, но 
ты` w=зари` свjьтода'вче сло'ве, и= сегw' мя и=зба'ви 
w=сужде'нiя.

Ми'ръ мно'гъ лю'бящымъ тя` хр\сте`, и= но'щь просвjьще'нiя 
въ пи'щи слове'съ твои'хъ: сегw` ра'ди w\т но'щи 
о_у='тренююще, про'симъ ми'лости w\т тебе` чл~вjьколю'бче. 
%{! im. 0162.tif л. п~а w=б.}

Пjь'снь s~.

Жите'йское мо'ре, воздвиза'емое зря` напа'стей бу'рею, къ 
ти'хому приста'нищу твоему` прите'къ, вопiю' ти: возведи` 
w\т тли` живо'тъ мо'й, многомл\стиве.

[Въ вели'кiй четверто'къ:] Бе'здна послjь'дняя грjьхw'въ 
w=бы'де мя`, и= волне'нiя не ктому` терпя`, jа='кw i=w'на 
вл\дцjь вопiю' ти: w\т тли` мя` возведи`.

[Въ вели'кую суббw'ту:] JА='тъ бы'сть, но не о_у=держа'нъ въ 
пе'рсехъ ки'товыхъ i=w'на: тво'й бо w='бразъ нося`, 
страда'вшагw, и= погребе'нiю да'вшагwся, jа='кw w\т черто'га 
w\т sвjь'ря и=зы'де. приглаша'ше же кустwдi'и, храня'щiи 
су'_етная и= лw'жная, мл\сть сiю` w=ста'вили _е=сте`.

[_О=смогла'сника:]

Ки'томъ пожре'нъ грjьхо'внымъ, вопiю` тебjь` хр\сте`: jа='кw 
пр\оро'ка и=з\ъ и=стлjь'нiя мя` свободи`. %{! im. 0163.tif 
л. п~в}

W=бы'де мя` бе'здна послjь'дняя грjьхо'вная пожре' мя 
мно'жество sw'лъ мои'хъ, и= стеня` вопiю' ти бж~е мо'й: 
jа='кw пр\оро'ка i=w'ну и=зба'ви многомл\стиве.

Ки'томъ содержи'мь прегрjьше'нiй, вопiю' ти хр\сте` мо'й со 
пр\оро'комъ: возведи` w\т тли` живо'тъ мо'й, и= сп~си' мя.

Возопи'хъ всjь'мъ се'рдцемъ мои'мъ къ ще'дрому бг~у, и= 
о_у=слы'ша мя` w\т а='да преиспо'днягw, и= возведе` w\т тли` 
живо'тъ мо'й.

Sвjь'рю бе'здны предае'тся пр\оро'къ i=w'на, глубинjь` 
морско'й, проwбразу'я твое` сло'ве, тридне'вное воста'нiе. 
тjь'мъ и= взыва'ше: и=з\ъ глубины` преиспо'днiя возведи` 
живо'тъ мо'й, бл~гоутро'бне.

Возопи'хъ всjь'мъ се'рдцемъ гд\си, sлы'ми дjь'лы w=держи'мь, 
возведи`, молю'ся, и=зринове'на w\т тли`: тя' бо помяну'хъ 
сп~се, и= возвесели'ся се'рдце мое`. %{! im. 0164.tif л. п~в 
w=б.}

Пjь'снь з~.

Росода'тельну о_у='бw пе'щь содjь'ла а='гг~лъ преподw'бнымъ 
_о=трокw'мъ, халд_е'и же w=паля'ющее велjь'нiе бж~iе 
мучи'теля о_у=вjьща` вопи'ти: бл~гослове'нъ _е=си` бж~е 
_о=т_е'цъ на'шихъ.

[Въ вели'кiй четверто'къ:] _О='троцы въ вавv"лw'нjь пе'щнагw 
пла'мене не о_у=боя'шася, но посредjь` пла'мене вве'ржени, 
w=роша'еми поя'ху: бл~гослове'нъ _е=си` гд\си бж~е _о=т_е'цъ 
на'шихъ.

[Въ вели'кую суббw'ту:] Неизрече'нное чу'до, въ пещи` 
и=зба'вивый преподw'бныя _о='троки и=з\ъ пла'мене, во 
гро'бjь ме'ртвъ бездыха'ненъ полага'ется, во сп~се'нiе на'съ 
пою'щихъ: и=зба'вителю бж~е бл~гослове'нъ _е=си`.

[_О=смогла'сника:]

Преподо'бныхъ твои'хъ _о=трокw'въ пjь'снь о_у=слы'шавый, и= 
пе'щь горя'щую w=роси'вый, бл~гослове'нъ _е=си` гд\си бж~е 
_о=т_е'цъ на'шихъ. %{! im. 0165.tif л. п~г}

Прп\дбныхъ твои'хъ _о=трокw'въ мл~тву о_у=слы'шавый, и= 
пе'щь горя'щую w=роси'вый, бл~гослове'нъ _е=си` гд\си бж~е 
_о=т_е'цъ на'шихъ.

Ты` _о='троки въ пещи` жизнода'вче, а='гг~ломъ w=роси'лъ 
_е=си`, глаго'лющыя: бл~гослове'нъ _е=си` гд\си бж~е 
_о=т_е'цъ на'шихъ.

JА=ви'ся на ны` бл~года'ть твоя` сп~се, и= свjь'тъ кр\ста` 
твоегw` возсiя` мi'рови: бл~гослове'нъ _е=си` гд\си бж~е 
_о=те'цъ на'шихъ.

Согрjьши'хомъ, беззако'нновахомъ, непра'вдовахомъ пред\ъ 
тобо'ю, ниже` соблюдо'хомъ, ниже` сотвори'хомъ, jа='коже 
заповjь'далъ _е=си` на'мъ: но не преда'ждь на'съ до конца`, 
_о=тц_е'въ бж~е.

Три` ю='нwши не w=пали` дре'вле возвыша'емый пла'мень, 
неща'днw мя` зно'й къ тлjь'нiю положи`. но jа='кw _о='ныя 
и=зба'вилъ _е=си` сiя'нiемъ твои'мъ, пою'щаго съ ни'ми 
сп~си' мя: бл~гослове'нъ _е=си` бж~е _о=т_е'цъ на'шихъ.

Въ вавv"лw'нjь плjьне'нiи тричи'сленнiи числе'нiемъ, царю` 
беззако'нному  %{! im. 0166.tif л. п~г w=б.} проти'вишася, 
поклоне'нiю w='браза душетли'тельнагw позлаще'ннагw. тjь'мже 
не покори'вшеся, въ пе'щь _о='гненную вве'ржени бы'ша, и= 
пою'ще поя'ху: _о=т_е'цъ бж~е бл~гослове'нъ _е=си`.

Въ пусты'ни купину` неwпа'льнw горя'щую w=бра'знw 
_е=вре'йскую пе'щь, пропису'ющу показа`, и= дв~ы w='бразъ 
jа=вля'яй, чуде'съ бж~е, и= препросла'вленный.

Пjь'снь и~.

И=з\ъ пла'мене преподw'бнымъ ро'су и=сточи'лъ _е=си`, и= 
пра'веднагw же'ртву водо'ю попали'лъ _е=си`: вся^ бо 
твори'ши хр\сте`, то'кмw _е='же хотjь'ти. тя` превозно'симъ 
во вся^ вjь'ки.

[Въ вели'кiй четверто'къ:] За зако'ны _о=те'ч_ескiя 
бл~же'ннiи въ вавv"лw'нjь ю='ношы предбjь'дствующе, 
царю'ющагw w=плева'ша повелjь'нiе безу'мное, и= совоку'плени 
и='мже не свари'шася _о=гне'мъ, держа'вствуюшему досто'йную 
%{! im. 0167.tif л. п~д} воспjьва'ху пjь'снь: гд\са по'йте 
дjьла`, и= превозноси'те во вся^ вjь'ки.

[Въ вели'кiй пято'къ:] Сто'лпъ sло'бы бг~опроти'вныя 
бж~е'ственнiи _о='троцы w=бличи'ша, на хр\ста` шата'ющееся 
беззако'нныхъ собо'рище, совjь'туетъ тщ_е'тная, о_у=би'ти 
поуча'ется живо'тъ держа'щаго дла'нiю. _е=го'же вся` тва'рь 
бл~гослови'тъ, сла'вящи во вjь'ки.

[Въ вели'кую суббw'ту:] О_у=жасни'ся боя'йся нб~о, и= да 
подви'жатся w=снова^нiя земли`, се' бо въ мертвецjь'хъ 
вмjьня'ется въ вы'шнихъ живы'й, и= во гро'бъ ма'лъ 
страннопрiе'млется _е=го'же _о='троцы бл~гослови'те, 
сщ~е'нницы воспо'йте, лю'дiе превозноси'те во вся^ вjь'ки.

[_О=смогла'сника:]

Прп\дбнiи твои` _о='троцы въ пещи` херувi'мы подража'ху, 
трист~у'ю пjь'снь воспjьва'юще: бл~гослови'те, по'йте и= 
превозноси'те въ вся^ вjь'ки. %{! im. 0168.tif л. п~д w=б.}

_О=трокw'въ пjь'снь воспои'мъ хр\сту`, пою'ще съ ни'ми. да 
бл~гослови'тъ вся` тва'рь гд\са, и= превозно'ситъ во вся^ 
вjь'ки.

_Е=го'же вw'инства нб\сная сла'вятъ, и= трепе'щутъ херувi'ми 
и= серафi'ми, вся'ко дыха'нiе и= тва'рь, по'йте, 
бл~гослови'те и= превозноси'те во вся^ вjь'ки.

Мусiкi'йскагw согла'сiя небре'гше _о='троцы, пjь'снь 
бж~е'ственную и=з\ъ пла'мене воспjьва'ху, глаго'люще: 
сщ~е'нницы бл~гослови'те, лю'дiе, кwлjь'на и= jа=зы'цы 
превозноси'те гд\са.

Бг~а _о=ц~а` содjь'теля, _е=диносу'щна сн~а, и= бж~iя дх~а, 
въ пла'мени ю='нwши пjь'ти повелjьва'ются: да бл~гослови'тъ 
гд\са вся` тва'рь, и= превозно'ситъ во вся^ вjь'ки.

Мучи'телеву златослiя'нному столпу`, jа='кw 
сопротивобо'жному и=стука'ну, не поклони'шася _о='троцы 
сiw'нстiи, но бг~охрани'ми, персi'йскую пе'щь jа='кw 
травни'къ непщева'ху, и= пла'мень jа='кw w=роша'ющiй 
_о='блакъ, и= %{! im. 0169.tif л. п~_е} лику'юще поя'ху: 
бл~гослови'те твор_е'нiя вся^ гд\са.

О_у=грожа'яй ца'рь и=ногда` ю='ношамъ, пе'щь о_у=гото'ва, и= 
непови^ннымъ повелjь` вве'рж_енымъ бы'ти, и=сповjь'дающымъ 
бг~а препросла'вленнаго: _е=го'же бл~гословя'тъ твор_е'нiя 
всея` тва'ри во вjь'ки.

Си'ла та'инственная въ вавv"лw'нjь jа=вля'ется, _о='троки въ 
пла'мени бж~е'ственнымъ дх~омъ w=роша'ющи, и= мучи'телеву 
горды'ню попаля'ющи. тjь'мже вопiя'ху бл~гоче'стнw: 
бл~гослови'те дjьла` гд\сня гд\са.

Цр~ю` вjькw'въ хр\сту`, пjь'снь рце'мъ _о=трокw'въ вjь'рнiи: 
бл~гослови'те вся^ дjьла` гд\сня гд\са.

Прохлажде'й горя'щую пе'щь бж~е, и= _о='троки же невреди'мы 
сохрани'въ тебе` воспjьва'ющыя: сщ~е'нницы по'йте, и= 
превозноси'те _е=го` во вjь'ки. %{! im. 0170.tif л. п~_е 
w=б.}

Пjь'снь f~.

Бг~а человjь'кwмъ не возмо'жно ви'дjьти, на него'же не 
смjь'ютъ чи'ни а='гг~льстiи взира'ти: тобо'ю же всеч\стая 
jа=ви'ся человjь'кwмъ сло'во воплоще'нно, _е=го'же 
велича'юще съ нб\сными вw'и, тя` о_у=бл~жа'емъ.

[Въ вели'кiй четверто'къ:] Стра'нствiя вл\дчня, и= 
безсме'ртныя трапе'зы на го'рнемъ мjь'стjь, высо'кими 
о_у=мы`, вjь'рнiи прiиди'те наслади'мся, возше'дша сло'ва, 
w\т сло'ва научи'вшеся, _е=го'же велича'емъ.

[Въ вели'кiй пято'къ:] Ч\стнjь'йшую херувi^мъ, и= 
сла'внjьйшую без\ъ сравне'нiя серафi^мъ, без\ъ и=стлjь'нiя 
бг~а сло'ва ро'ждшую, су'щую бц\ду тя` велича'емъ.

[Въ вели'кую суббw'ту:] Не рыда'й мене` мт~и зря'щи во 
гро'бjь, _е=го'же во чре'вjь без\ъ сjь'мене зачала` _е=си` 
сн~а: воста'ну бо и= просла'влюся, и= вознесу` со сла'вою 
непреста'ннw jа='кw бг~ъ, вjь'рою и= любо'вiю тя` 
велича'ющыя. %{! im. 0171.tif л. п~s}

[_О=смогла'сника:]

_Е='же ра'дуйся w\т а='гг~ла прiи'мшая, и= ро'ждшая 
созда'теля своего`, дв~о, сп~си' тя велича'ющыя.

Вjь'чное w=брjь'тше и=збавле'нiе, w\т пра'_отца а=да'ма 
свы'ше рожде'нное, ро'ду стра'шнагw и=зрече'нiя, рождество` 
со безпло'тными непостижи'мое славосло'вимъ, бц\ду тя` 
пjь'сньми велича'юще.

Ра'дуйся ч\стна'я всест~а'я мт~и дв~о, _е=ди'на всепjь'тая, 
тя` сла'витъ вся` тва'рь, мт~рь свjь'та.

Безсjь'меннагw зача'тiя рж\ство` несказа'нное, мт~ре 
безму'жныя нетлjь'ненъ пло'дъ: бж~iе бо рожде'нiе 
w=бновля'етъ _е=ст_ества`. тjь'мже тя` вси` ро'ди, jа='кw 
бг~оневjь'стную мт~рь, правосла'внw велича'емъ.

Сло'вомъ сло'во _е=ди'на ро'ждшая, _е=ретi'ч_еская о_у=ста` 
загради` sлорjьчи^вая. и='но но'во %{! im. 0172.tif л. п~s 
w=б.} нб~о, неwкра'домый ра'й преч\стая, тя` велича'емъ.

Велича'емъ тя` вси` ро'ди бц\де дв~о, и=сто'чникъ живота` 
на'шегw.

Се` врата`, се` гора` ст~а'я, се` дjь'вствующая мт~и, ю='же 
велича'емъ.

Слы'ши дщи`, и= ви'ждь, и= приклони` о_у='хо твое`, и= 
возжела'етъ ца'рь добро'тjь твое'й: и='бо вся` сла'ва твоя` 
дв~о w\твну'трь, jа='кw заче'нши созда'теля твоего`. тjь'мже 
бога'тiи лю'дстiи лицу` твоему` моля'щеся, тя` велича'емъ.

Мт~рними w=б\ъя'тiи ч\стна'я носи'ла _е=си` сjьдя'щаго на 
херувi'мjьхъ, и= сего` сосцепита'еши, за кра'йнюю вся'кую 
бл~гость, во а=да'мовъ w='бразъ воwбразу'ющася. тjь'мже 
соше'дшеся человjь'ческое собра'нiе, и= тя` ро'ждшую свjь'тъ 
мi'ра, велича'емъ.

Безсjь'меннw ро'ждшую _е=ди'наго w\т тр\оцы на'ше все` без\ъ 
и=стлjь'нiя взе'мша, _е=му'же %{! im. 0173.tif л. п~з} 
_о=те'ч_ества jа=зы'кwвъ покланя'ются, дв~о тя` велича'емъ.

Купину` о_у='мную дре'вле на горjь` jа='вльшуюся мwv"се'ю, 
неwпа'льнw горя'щу, преч\стую и= ст~у'ю дв~у, согла'снw 
пjь'сньми велича'емъ. %{! im. 0174.tif л. п~з w=б.}
