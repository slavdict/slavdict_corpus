<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Припjь'вы на f~-й пjь'сни, на гд\сскiя пра'здники.


Рж\ству` бц\ды.

На f~-й пjь'сни, Чт\снjь'йшую не пое'мъ, но пое'мъ припjь'въ 
пра'здника:

Велича'й, душе` моя`, пресла'вное рж\ство` бж~iя мт~ре.

Посе'мъ i=рмо'съ: JА='же пре'жде со'лнца:

Та'же вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ пра'здника 
шестью`, на _о='ба ли^ка.

Та'же пе'рвый ли'къ пое'тъ втора'гw канw'на припjь'въ:

Велича'й, душе` моя`, w\т непло'дове ро'ждшуюся дв~у мр~i'ю. 
%{! im. 0435.tif л. си~_i}

Посе'мъ i=рмо'съ: Чу'жде ма'теремъ дjь'вство:

И= вторы'й ли'къ пое'тъ то'йже припjь'въ и= i=рмо'съ:

И= на кi'йждо тропа'рь пою'тъ то'йже припjь'въ s~-ю.

Та'же _о='ба ли^ка, соше'дшеся вку'пjь, пою'тъ пе'рвагw 
канw'на припjь'въ и= i=рмо'съ:

Та'инъ _е=си` бц\де ра'й:

Та'же втора'гw канw'на припjь'въ и= i=рмо'съ: Снjь'дiю 
дре'ва: И= покло'нъ.



На воздви'женiе ч\стна'гw кр\ста`: 

Велича'й, душе` моя`, преч\стны'й кр\стъ гд\снь.

Посе'мъ i=рмо'съ: Та'инъ _е=си` бц\де ра'й:

Та'же вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ пра'здника 
s~-ю на _о='ба ли^ка.

Та'же пе'рвый ли'къ пое'тъ втора'гw канw'на припjь'въ: %{! 
im. 0436.tif л. си~_i w=б.}

Велича'й, душе` моя`, животворя'щагw кр\ста` гд\сня 
воздви'женiе.

Посе'мъ i=рмо'съ: Снjь'дiю дре'ва:

И= вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ s~-ю.

Та'же _о='ба ли^ка, соше'дшеся вку'пjь, пою'тъ пе'рвагw 
канw'на припjь'въ и= i=рмо'съ:

Та'инъ _е=си` бц\де ра'й:

Та'же втора'гw канw'на припjь'въ и= i=рмо'съ: Снjь'дiю 
дре'ва: И= покло'нъ.



Введе'нiю прест~ы'я бц\ды:

А='гг~ли, вхожде'нiе преч\стыя зря'ще, о_у=диви'шася, ка'кw 
дв~а вни'де во ст~а^я ст~ы'хъ.

Посе'мъ i=рмо'съ: JА='кw w=душевле'нному бж~iю кiвw'ту:

Та'же вторы'й ли'къ пое'тъ то'йже припjь'въ и= i=рмо'съ.

Про'чихъ же ше'сть припjь'вwвъ на кi'йждо тропа'рь по 
_е=ди'ножды: %{! im. 0437.tif л. сf~_i}

А='гг~ли вхожде'нiе всеч\стыя зря'ще, о_у=диви'шася: ка'кw 
со сла'вою вни'де во ст~а^я ст~ы'хъ.

А='гг~ли вхожде'нiе дв~ы зря'ще, о_у=диви'шася, ка'кw 
пресла'внw вни'де во ст~а^я ст~ы'хъ.

А='гг~ли и= человjь'цы, дв~ы вхожде'нiе почти'мъ: jа='кw со 
сла'вою вни'де во ст~а^я ст~ы'хъ.

А='гг~ли вхожде'нiе дв~ы зря'ще, о_у=диви'шася, ка'кw 
бг~оуго'днjь вни'де во ст~а^я ст~ы'хъ.

А='гг~ли взыгра'йте со ст~ы'ми, дjь^вы сликовству'йте: и='бо 
бг~о_отрокови'ца вни'де во ст~а^я ст~ы'хъ.

А='гг~ли и= человjь'цы дв~у пjь'сньми возвели'чимъ: 
бг~олjь'пнw бо вни'де во ст~а^я ст~ы'хъ. 

Та'же пе'рвый ли'къ пое'тъ втора'гw канw'на припjь'въ:

Велича'й, душе` моя`, приведе'нную во хра'мъ гд\снь, и= 
бл~гослове'нную рука'ми i=ере'евыми.

Посе'мъ i=рмо'съ: Свjьтоно'сный _о='блакъ:

И= вторы'й ли'къ пое'тъ то'йже припjь'въ и= i=рмо'съ. %{! 
im. 0438.tif л. fи~_i w=б.}

И= на кi'йждо тропа'рь пою'тъ то'йже припjь'въ.

Вмjь'стw же, Сла'ва:

Велича'й, душе` моя`, трiv"поста'снагw и= нераздjь'льнагw 
бж~ества` держа'ву.

Вмjь'стw, И= ны'нjь:

Велича'й, душе` моя`, ч\стнjь'йшую и= сла'внjьйшую го'рнихъ 
во'инствъ, дв~у преч\стую бц\ду.

Та'же _о='ба ли^ка, соше'дшеся вку'пjь, пою'тъ припjь'въ 
пе'рвагw канw'на: А='гг~ли вхожде'нiе:

И= i=рмо'съ: Та'инство стра'нное ви'жу:



На рж\ство` хр\сто'во:

Велича'й, душе` моя`, ч\стнjь'йшую и= сла'внjьйшую го'рнихъ 
во'инствъ, дв~у преч\стую бц\ду. 

Посе'мъ i=рмо'съ: Та'инство стра'нное ви'жу: 

Та'же вторы'й ли'къ пое'тъ то'йже припjь'въ и= i=рмо'съ.

И= про'чихъ ше'сть припjь'вwвъ припjьва'ютъ на кi'йждо 
тропа'рь по _е=ди'ножды: %{! im. 0439.tif л. с~к}

Велича'й, душе` моя`, w\т дв~ы бг~а пло'тiю ро'ждшагося.

Велича'й, душе` моя`, въ верте'пjь ро'ждшагося цр~я`.

Велича'й, душе` моя`, w\т волхвw'въ бг~а покланя'емаго.

Велича'й, душе` моя`, w\т sвjьзды` волхвw'мъ возвjьще'ннаго.

Велича'й, душе` моя`, чт\сую дв~у, и= _е=ди'ну бц\ду, 
ро'ждшую хр\ста` цр~я`.

Волсви` и= па'стырiе прiидо'ша поклони'тися хр\сту`, 
ро'ждшемуся во виfлее'мjь гра'дjь.

Та'же пе'рвый ли'къ пое'тъ втора'гw канw'на припjь'въ.

Дне'сь дв~а ражда'етъ вл\дку вну'трь верте'па.

Посе'мъ i=рмо'съ: Люби'ти о_у='бw на'мъ:

Вторы'й же ли'къ пое'тъ припjь'въ:

Дне'сь вл\дка ражда'ется jа='кw мл\днецъ, w\т мт~ре дв~ы.

И= i=рмо'съ то'йже. %{! im. 0440.tif л. с~к w=б.}

И= про'чихъ ше'сть припjь'вwвъ, на кi'йждо тропа'рь по 
_е=ди'ножды:

Дне'сь па'стырiе ви'дятъ сп~са пелена'ми w=бви'та, и= 
лежа'ща во jа='слехъ.

Дне'сь вл\дка ру'бищемъ пелена'ется, неwся'зный jа='кw 
младе'нецъ.

Дне'сь вся'ка тва'рь весели'тся и= ра'дуется, jа='кw 
хр\сто'съ роди'ся w\т дв~ы _о=трокови'цы.

Нб\сныя си^лы ро'ждшагося сп~са гд\са и= вл\дку возвjьща'ютъ 
мi'ру.

Вмjь'стw, Сла'ва:

Велича'й, душе` моя`, трiv"поста'снагw и= нераздjь'льнагw 
бж~ества` держа'ву.

Вмjь'стw же, И= ны'нjь:

Велича'й, душе` моя`, и=зба'вльшую на'съ w\т кля'твы.

Та'же _о='ба ли^ка, соше'дшеся вку'пjь, пою'тъ пе'рвый 
припjь'въ пра'здника и= i=рмо'съ: Та'инство стра'нное ви'жу: 
Посе'мъ втора'гw канw'на припjь'въ и= i=рмо'съ: Люби'ти 
о_у='бw на'мъ: И= покло'нъ. %{! im. 0441.tif л. ск~а}

W=брjь'занiю хр\ста` бг~а на'шегw: 

Велича'й, душе` моя`, по зако'ну пло'тiю w=брjь'завшагося 
гд\са.

Посе'мъ i=рмо'съ: JА='же пре'жде со'лнца:

Та'же вторы'й ли'къ пое'тъ то'йже припjь'въ и= i=рмо'съ:

Про'чыя же три` припjьва'емъ къ тропар_е'мъ, [_е=ди'нъ 
два'жды]:

Велича'й, душе` моя`, во _о=смы'й де'нь w=брjь'занiе 
прiе'млюща.

Дне'сь вл\дка w=брjь'зуется пло'тiю jа='кw младе'нецъ, 
и=сполня'я зако'нъ.

Дне'сь вл\дка пло'тiю w=брjь'зася, i=и~съ нарече'ся.

_Е=гда' же дости'гнемъ до канw'на вели'кагw васi'лiа, пое'мъ 
припjь'вы васi'лiю д~, [три` по два'жды.]

Велича'й, душе` моя`, во i=ера'рсjьхъ васi'лiа вели'каго.

Велича'й, душе` моя`, вселе'нныя пресвjь'тлаго 
свjьти'льника. %{! im. 0442.tif л. ск~а w=б.}

Велича'й, душе` моя`, w\т кесарi'и васi'лiа вели'каго.

Вмjь'стw, Сла'ва: Велича'й, душе` моя`, о_у=краси'вшаго 
хр\сто'ву цр~ковь.

Вмjь'стw же, И= ны'нjь, пое'мъ припjь'въ бц\дjь: Велича'й, 
душе` моя`, чт\снjь'йшую нб\сныхъ во'инствъ, дв~у преч\стую 
бц\ду.

Та'же _о='ба ли^ка, соше'дшеся вку'пjь, пою'тъ пе'рвый 
припjь'въ пра'здника и= i=рмо'съ: Недоумjь'етъ вся'къ 
я=зы'къ: Посе'мъ припjь'въ бц\дjь, и= i=рмо'съ: _W па'че 
о_у=ма`: И= покло'нъ.



На бг~оявле'нiе гд\сне: 

Велича'й, душе` моя`, ч\стнjь'йшую го'рнихъ во'инствъ, дв~у 
преч\стую бц\ду.

Посе'мъ i=рмо'съ: Недоумjь'етъ вся'къ я=зы'къ: 

Та'же вторы'й ли'къ пое'тъ то'йже припjь'въ и= i=рмо'съ.

И= про'чихъ ше'сть припjь'вwвъ припjьва'ютъ на кi'йждо 
тропа'рь по _е=ди'ножды: %{! im. 0443.tif л. ск~в}

Велича'й, душе` моя`, w\т пр\дте'чи кр~ще'нiя прося'ща.

Велича'й, душе` моя`, во i=_орда'нjь прише'дшаго 
кр\сти'тися.

Велича'й, душе` моя`, w\т _о=те'ческагw гла'са 
свидjь'тельствованна.

Велича'й, душе` моя`, _е=ди'наго w\т тр\оцы, прекло'ньшаго 
вы'ю, и= кр~ще'нiе прiе'мша.

Пр\оро'че, прiиди` ко мнjь`, простри` ру'ку, и= кр\сти' мя 
ско'рw.

Пр\оро'че, w=ста'ви ны'нjь, и= кр\сти' мя хотя'ща: 
и=спо'лнити бо прiидо'хъ вся'ку пра'вду.

Та'же пе'рвый ли'къ пое'тъ втора'гw канw'на припjь'въ: 

Дне'сь вл\дка преклоня'етъ вы'ю под\ъ ру'ку пр\дте'чеву.

И= i=рмо'съ: _W па'че о_у=ма`:

Та'же вторы'й ли'къ пое'тъ то'йже припjь'въ и= i=рмо'съ. 

И= про'чихъ пя'ть припjь'вwвъ, [_е=ди'нъ два'жды.] %{! im. 
0444.tif л. ск~в w=б.}

Дне'сь i=wа'ннъ кр~ща'етъ вл\дку во струя'хъ i=_орда'нскихъ.

Дне'сь вл\дка вода'ми погреба'етъ человjь'ческiй грjь'хъ.

Дне'сь вл\дка свы'ше свидjь'тельствуется, сн~ъ 
возлю'бленный.

Дне'сь вл\дка прiи'де w=ст~и'ти _е=стество` водно'е.

Дне'сь вл\дка кр~ще'нiе прiе'млетъ руко'ю предте'чевою.

Та'же _о='ба ли^ка, соше'дшеся вку'пjь, пою'тъ пе'рвый 
припjь'въ пра'здника и= i=рмо'съ: Недоумjь'етъ вся'къ 
я=зы'къ: Посе'мъ втора'гw канw'на припjь'въ, и= i=рмо'съ: _W 
па'че о_у=ма`: И= покло'нъ.



Къ тропар_е'мъ пр\дте'ч_евымъ припjь'въ:

[Мjь'сяца i=аннуа'рiа въ з~-й де'нь.]

Велича'й, душе` моя`, во пр\оро'цjьхъ вели'каго пр\дте'чу. 
%{! im. 0445.tif л. ск~г}

Къ бг~оро'дичну же припjь'въ пра'здника пе'рвый. И= посе'мъ 
на схо'дjь пое'мъ _о='ба ли^ка вку'пjь припjь'въ пра'здника, 
та'же катава'сiа: Недоумjь'етъ вся'къ я=зы'къ: Та'же 
припjь'въ бц\дjь, и= i=рмо'съ: _W па'че о_у=ма`: И= 
покло'нъ.



Трiе'мъ ст~и'тел_емъ: васi'лiю вели'кому, григо'рiю 
бг~осло'ву, и= i=wа'нну златоу'сту.

[Мjь'сяца тогw'же въ л~-й де'нь.] 

На f~-й пjь'сни припjь'въ:

Велича'й, душе` моя`, ч\стнjь'йшую нб\сныхъ во'инствъ, дв~у 
преч\стую бц\ду. 

Та'же i=рмо'съ.

Посе'мъ то'йже припjь'въ пое'мъ и= къ про'чымъ 
бг~орw'дичнымъ тропар_е'мъ.

Къ канw'нwмъ же ст~ы'хъ, на кi'йждо тропа'рь пое'мъ 
припjь'вы сi'и:

Велича'й, душе` моя`, во i=ера'рсjьхъ свjьти^ла три` 
вели^кая.

Велича'й, душе` моя`, трисiя^тельныя хр\сто'вы цр~кве. %{! 
im. 0446.tif л. ск~г w=б.}

Велича'й, душе` моя`, просвjьща'ющыя хр\сто'ву цр~ковь.

Велича'й, душе` моя`, ч\стнjь'йшую нб\сныхъ во'инствъ, дв~у 
преч\стую бц\ду.

Велича'й, душе` моя`, прест~ы'я тр\оцы три` па'стыри.

Велича'й, душе` моя`, w\т трисо'лнечнагw свjьти^ла три` 
вели^кая.

Велича'й, душе` моя`, трiv"поста'снагw и= нераздjь'льнагw 
бж~ества` держа'ву.

Велича'й, душе` моя`, чт\снjь'йшую нб\сныхъ во'инствъ, дв~у 
преч\стую бц\ду.

Катава'сiа: Въ зако'нjь сjь'ни и= писа'нiй:



На срjь'тенiе гд\сне:

Бц\де дв~о, о_у=пова'нiе хр\стiа'нwмъ, покры'й, соблюди` и= 
сп~си` на тя` о_у=пова'ющихъ.

Бц\де дв~о, мi'ру бл~га'я помо'щнице, покры'й и= соблюди` 
w\т вся'кiя ну'жды и= печа'ли. %{! im. 0447.tif л. ск~д}

Бг~оно'се сv"меw'не, прiиди`, под\ъими` хр\ста`, _е=го'же 
роди` дв~а ч\стая мр~i'а.

W=б\ъе'млетъ рука'ми ста'рецъ сv"меw'нъ содjь'теля зако'на, 
и= вл\дку вся'ческихъ.

Не ста'рецъ мене` держи'тъ, но а='зъ держу` _е=го`: то'й бо 
w\т мене` w\тпуще'нiя про'ситъ.

Клеще` та'инственная, ка'кw о_у='гль но'сиши; ка'кw пита'еши 
пита'ющаго вся^;

_W дщи` фану'илева! прiиди`, ста'ни съ на'ми, и= бл~годари` 
хр\ста` сп~са сн~а бж~iя.

А='нна цjьлому'дренная провjьща'етъ стра^шная, 
и=сповjь'дающи хр\ста`, творца` не'бу и= земли`.

Непостижи'мо _е='сть содjь'янное w= тебjь` а='гг~лwмъ и= 
человjь'кwмъ, мт~и дв~о ч\стая.

Чт\сая голуби'ца, нескве'рная а='гница, а='гнца и= па'стыря 
прино'ситъ въ цр~ковь.

_W хр\сте` всjь'хъ цр~ю`! побjь^ды на враги` вjь'рному 
твоему` рабу` i=мпера'тору на'шему да'руй. %{! im. 0448.tif 
л. ск~д w=б.}

_W хр\сте`, всjь'хъ цр~ю`! пода'ждь ми` сле'зы теплы`, да 
пла'чу мою` ду'шу, ю='же sлjь` погуби'хъ.

Вмjь'стw, Сла'ва:

Трисiя'тельное, и= трiv"поста'сное бж~ество`, бл~гоче'стнw 
да похва'лимъ.

Вмjь'стw, И= ны'нjь:

_W дв~и'це мр~i'е просвjьти` мою` ду'шу, помраче'нную лю'тjь 
жите'йскими сластьми`. 

Вjь'домо да бу'детъ, jа='кw два` су'щыя припjь'вы въ 
нача'лjь припjьва'емъ ко i=рмосу`. Та'же къ коему'ждо 
тропарю` припjьва'емъ по д~ припjь'вы. И= по соверше'нiи 
д~_i припjь'вwвъ съ тропари`, къ катава'сiи пое'мъ _о='ба 
ли^ка вку'пjь припjь'въ пе'рвый: Бц\де дв~о, о_у=пова'нiе 
хр\стiа'нwмъ: %{! im. 0449.tif л. ск~_е}



На бл~говjь'щенiе прест~ы'я бц\ды:

Бл~говjьству'й земле` ра'дость ве'лiю, хвали'те нб~са` бж~iю 
сла'ву.

Та'же i=рмо'съ: JА='кw w=душевле'нному:

Подо'бнjь и= в~-й ли'къ припjь'въ и= i=рмо'съ.

И= къ про'чымъ тропар_е'мъ пра'здника то'йже припjь'въ. О_у= 
трипjь'снца же къ тропар_е'мъ припjьва'емъ: Сла'ва тебjь` 
бж~е на'шъ, сла'ва тебjь`.



На вознесе'нiе гд\сне: 

Велича'й душе` моя`, возне'сшагося w\т земли` на нб~о, 
хр\ста` жизнода'вца.

Та'же i=рмо'съ пе'рвагw канw'на: Тя` па'че о_у=ма`: 

И= вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ шестью`. %{! 
im. 0450.tif л. ск~_е w=б.}

Та'же пое'мъ и= втора'гw канw'на припjь'въ: 

А='гг~ли восхожде'нiе вл\дки зря'ще, о_у=жаса'хуся, ка'кw со 
сла'вою взя'тся w\т земли` на гw'рняя.

И= i=рмо'съ: Вся'къ земноро'дный:

И= вторы'й ли'къ пое'тъ то'йже припjь'въ и= i=рмо'съ. И= на 
кi'йждо тропа'рь пою'тъ то'йже припjь'въ четы'режды.

Катава'сiа: Ра'дуйся цр~и'це: И= покло'нъ.



На преwбраже'нiе гд\сне: 

Велича'й душе` моя`, на fавw'рjь преwбрази'вшагося гд\са.

Та'же i=рмо'съ: Рж\ство` твое`:

Посе'мъ вторы'й ли'къ пое'тъ то'йже припjь'въ и= i=рмо'съ.

И= ко второ'му канw'ну припjьва'ютъ то'йже припjь'въ.

Катава'сiа: Та'инъ _е=си` бц\де, ра'й: %{! im. 0451.tif л. 
ск~s}



На о_у=спе'нiе прест~ы'я бц\ды:

Ро'ди вси` бл~жи'мъ тя` _е=ди'ну бц\ду. и=ли`: 

А='гг~ли о_у=спе'нiе преч\стыя ви'дjьвше, о_у=диви'шася, 
ка'кw дв~а восхо'дитъ w\т земли` на нб~о.

Та'же i=рмо'съ: Побjьжда'ются _е=стества` о_у=ста'вы:

И= вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ по 
_е=ди'ножды.

Посе'мъ пе'рвый ли'къ пое'тъ втора'гw канw'на припjь'въ:

Велича'й душе` моя`, w\т земли` на нб~о ч\стно'е 
преставле'нiе бж~iя мт~ре. 

И= i=рмо'съ: Вся'къ земноро'дный: 

И= вторы'й ли'къ пое'тъ то'йже припjь'въ и= i=рмо'съ.

И= на кi'йждо тропа'рь пою'тъ то'йже припjь'въ по 
_е=ди'ножды. %{! im. 0452.tif л. ск~s w=б.}

Та'же _о='ба ли^ка соше'дшеся вку'пjь, пою'тъ пе'рвагw 
канw'на припjь'въ, и= i=рмо'съ: Побjьжда'ются _е=стества` 
о_у=ста'вы:

И= втора'гw канw'на припjь'въ, и= i=рмо'съ: Вся'къ 
земноро'дный:

И= покло'нъ.

Коне'цъ и= бг~у сла'ва. %{! im. 0453.tif л. ск~з}
