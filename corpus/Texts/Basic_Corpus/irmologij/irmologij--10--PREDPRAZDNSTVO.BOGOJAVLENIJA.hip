<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

I=РМОСЫ`

въ предпра'зднство ст~ы'хъ бг~оявле'нiй.

Мц\са i=аннуа'рiа въ г~-й де'нь, на повече'рiи трипjь'снецъ, 
гла'съ s~.

Пjь'снь _е~. i=рмо'съ: Къ тебjь` о_у='тренюю, бл~гоутро'бiя 
ра'ди себе` и=стощи'вшему непрело'жнw, и= раба` руко'ю 
крести'тися восхотjь'вшему, сло'ве бж~iй, ми'ръ пода'ждь ми` 
па'дшему чл~вjьколю'бче.

Пjь'снь и~: Столпу` sло'бы лю'тагw и='рwда вси` 
поруга'вшеся, на i=_орда'нъ прiиди'те, и='демъ вjь'рнiи, да 
о_у='зримъ хр\ста` и=зба'вителя, w\т пр\дте'чи кр~ща'емаго 
пло'тiю во струя'хъ: _е=го'же вся` тва'рь бл~гослови'тъ, 
сла'вящи во вjь'ки.

Пjь'снь f~: Ч\стнjь'йшую херувi^мъ: %{! im. 0228.tif л. 
рд~_i w=б.}



Въ д~-й де'нь, на повече'рiи канw'нъ, гла'съ s~.

Пjь'снь а~. I=рмо'съ: Сjь'ченное сjьче'тся:

Пjь'снь г~: Гд\сь сы'й всjь'хъ, и= зижди'тель бг~ъ, 
созда'нное безстра'стный w=бнища'въ, себjь` соедини'лъ 
_е=си`, и= струя'ми и='миже хотjь'лъ _е=си` прiити`, са'мъ 
сы'й лю'демъ провозглаша'лъ _е=си`: во'ду жи'зни почерпи'те, 
и= вjь'рою о_у=тверди'теся.

Пjь'снь д~: Прови'дя пр\оро'къ та'йны твоея` неизрече'нное 
хр\сте`, провозгласи`: положи'лъ _е=си` крjь'пкую кр~ще'нiя 
бл~года'ть, вjь'рою сiе` прiе'млющымъ всjь^мъ, во 
и=збавле'нiе грjьхw'въ.

Пjь'снь _е~: Сою'зомъ боя'зни содержи'мь ны'нjь пр\дте'ча, 
w\трица'ется крести'ти, бл~гоговjь'йнw хр\ста` ви'дjьвъ 
на'га стоя'ща на водjь`, водо'ю покрыва'юща превы'спр_енняя. 

Пjь'снь s~: Бе'здна послjь'дняя:

Пjь'снь з~: _О='троцы въ вавv"лw'нjь: 

Пjь'снь и~: За зако'ны _о=те'ч_ескiя: %{! im. 0229.tif л. 
р_е~_i}

Пjь'снь f~: Стра'нствiя вл\дчня, и= безсме'ртныя трапе'зы, 
во о_у=бо'зjьмъ верте'пjь пре'жде наслади'вшеся, ны'нjь на 
i=_орда'нъ теце'мъ, та'йну зря'ще стра'нну, го'рнiя 
свjь'тлости хода'тайственну.



Въ _е~-й де'нь, на повече'рiи канw'нъ, гла'съ s~.

Пjь'снь а~: Волно'ю морско'ю покры'вшаго дре'вле гони'теля 
мучи'теля, i=_орда^нскiя струи^ спря'товаютъ и= кры'ютъ, 
мое` ны'нjь w=чища'я человjь'ческимъ w=чище'нiемъ, сла'внw 
бо просла'вися.

Пjь'снь г~: Тебе` на вода'хъ w=снова'вшаго въ зе'млю 
неwдержи'мw, тва'рь ви'дjьвши пло'тiю кры'емаго въ вода'хъ, 
о_у='жасомъ мно'гимъ содержа'шеся, нjь'сть ст~ъ па'че тебе`, 
гд\си, взыва'ющи.

Пjь'снь д~: _Е='же ко креще'нiю твое` прише'ствiе, прови'дя 
а=вваку'мъ о_у=жа'сся вопiя'ше: на мо'ре ко'ни твоя^, во'ды 
мнw'ги наве'лъ _е=си` сп~се, смуща'ющыя. %{! im. 0230.tif л. 
р_е~_i w=б.}

Пjь'снь _е~: Бг~оявле'нiя твоегw` хр\сте`, къ на'мъ 
мл\стивнw бы'вшагw, и=са'iа свjь'тъ ви'дjьвъ невече'рнiй, 
и=з\ъ но'щи о_у='треневавъ взыва'ше: просвjьще'ннiи 
прiиди'те, w=мы'йтеся водо'ю бж~е'ственною, и= дх~омъ 
jа='вjь и= ду'шу и= тjь'ло w=чи'стите.

Пjь'снь s~: JА='тъ бы'сть, но не о_у=держа'нъ стра'хомъ 
бж~е'ственный кр\сти'тель. а='ще бо и= спря'товается 
прибли'житися _о=гню` сjь'но, но слы'шавъ, w=ста'ви ны'нjь, 
тече` повелjь'нiе и=сполня'я jа='кw ра'бъ: бж~е'ственному же 
свы'ше свидjь'тельствующему гла'су, о_у=слы'ша сн~а 
превjь'чнаго.

Пjь'снь з~: Неизрече'нное чу'до, въ пещи` и=зба'вивый 
прп\дбныя _о='троки и=з\ъ пла'мене, преклоня'етъ ве'рхъ, и= 
про'ситъ кр~ще'нiя w\т раба`, w=чища'я вопiю'щыя: 
и=зба'вителю бж~е, бл~гослове'нъ _е=си`.

Пjь'снь и~: О_у=жасни'ся боя'йся нб~о, и= да подви'жатся 
w=снова^нiя земли`: се' бо водо'ю %{! im. 0231.tif л. рs~_i} 
w=блачи'тся, w=пали'вый водо'ю пре'жде прв\днагw же'ртву 
пресла'внw: _е=го'же _о='троцы бл~гослови'те, сщ~е'нницы 
воспо'йте, лю'дiе превозноси'те во вся^ вjь'ки.

Пjь'снь f~: Не рыда'йте всу'е, w\тча'янiе тенета'ми 
о_у=давля'еми человjь'цы, пови'ннiи sлы'хъ: но во 
о_у=миле'нiи души` присту'пимъ w=чища'ющему вся^, jа='кw 
_е=ди'ному чи'стому и= даю'щему проще'нiе кр~ще'нiемъ. %{! 
im. 0232.tif л. рs~_i w=б.}


