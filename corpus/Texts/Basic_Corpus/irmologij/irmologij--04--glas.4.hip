<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Гла'съ четве'ртый.

Пjь'снь а~.

Мо'ря чермну'ю пучи'ну невла'жными стопа'ми дре'внiй 
пjьшеше'ствовавъ i=и~ль, кр\стоwбра'зныма мwv"се'овыма 
рука'ма, а=мали'кову си'лу въ пусты'ни побjьди'лъ _е='сть.

[Бл~говjь'щенiя:] W\тве'рзу о_у=ста` моя^, и= напо'лнятся 
дх~а, и= сло'во w\тры'гну цр~и'цjь мт~ри, и= jа=влю'ся 
свjь'тлw торжеству'я, и= воспою` ра'дуяся тоя` @чудеса`.@ { 
[О_у=спе'нiю:] @о_у=спе'нiе@. [Введе'нiю:] @вхожде'нiе.@ }

[Въ недjь'лю ва'iй:] JА=ви'шася и=сто'чницы бе'здны, вла'ги 
неприча^стны: и= w\ткры'шася мо'ря волну'ющася w=снова'нiя 
бу'рею: ма'нiемъ бо запрети'лъ _е=си` _е=му`, и=зря^дныя же 
лю'ди %{! im. 0093.tif л. м~з} спа'слъ _е=си`, пою'щыя 
побjь'дную пjь'снь тебjь` гд\си.

[Въ недjь'лю и~-ю:] Бж~е'ственнымъ покрове'нъ 
медленноязы'чный мра'комъ, и=звитi'йствова бг~опи'санный 
зако'нъ: ти'ну бо w\ттря'съ _о=чесе` о_у='мнагw, ви'дитъ 
су'щаго, и= науча'ется дх~а ра'зуму, хваля` бж~е'ственными 
пjь'сньми.

[На преwбраже'нiи:] Ли'цы i=и~льтестiи невла'жными стопа'ми 
по'нтъ чермны'й, и= вла'жную глубину` прогна'вше, вса'дники 
трiста'ты враги` ви'дяще въ не'й погруж_е'ны, съ весе'лiемъ 
поя'ху: пои'мъ бг~у на'шему, jа='кw просла'вися.

[_О=смогла'сника:]

Трiста'ты крjь^пкiя, рожде'йся w\т дв~ы, безстра'стiя во 
глубинjь`, души` трича'стное потопи` молю'ся, да тебjь` 
jа='кw въ тv"мпа'нjь, во о_у=мерщвле'нiи тjьлесе` побjь'дное 
воспою` пjь'нiе.

Порази'вый _е=гv'пта, и= фараw'на мучи'теля погрузи'вый въ 
мо'ри, лю'ди спа'слъ _е=си` и=з\ъ %{! im. 0094.tif л. м~з 
w=б.} рабо'ты, мwv"се'йски пою'щыя пjь'снь побjь'дную, 
jа='кw просла'вися.

Пои'мъ гд\сви пресла'внw погрузи'вшему фараw'на въ мо'ри 
пjь'снь побjь'дную, jа='кw просла'вися.

Воспою` тебjь` гд\си бж~е мо'й, jа='кw и=зве'лъ _е=си` лю'ди 
и=з\ъ рабw'ты _е=гv'петскiя, покры'лъ же _е=си` колесни^цы 
фараw'нwвы и= си'лу.

Нjь'сть тебjь` подо'бенъ препросла'вленный гд\си, руко'ю бо 
крjь'пкою и=зба'вилъ _е=си` лю'ди, jа=`же стяжа'лъ _е=си` 
чл~вjьколю'бче.

Пои'мъ пjь'снь но'вую цр~ю` вjькw'въ, jа='кw просла'вися.

Пои'мъ лю'дiе ди'внw чудодjь'йствовавшему въ чермнjь'мъ 
мо'ри хр\сту` бг~у: jа='кw дре'вле i=и~ля всевоwруже'на 
стопа'ми пjьшеше'ствовати непрохо'дную сотвори`, и= sло'бы 
дjьлода'теля фараw'на во глубинjь` потопи`.

Под\ъ _о='блакомъ свjь'тлымъ и= столпо'мъ _о='гненнымъ 
наставля'емый проше'дъ мо'ре %{! im. 0095.tif л. м~и} 
су'шею, и= сiе` пjьшеше'ствуяй jа='кw въ пусты'ни 
и=збра'нный тво'й i=и~ль, хр\сте`, побjь'дную пjь'снь пое'тъ 
тебjь` гд\си.

Колесни^цы фараw'нwвы, и= си'лу _е=гw` вве'рже въ мо'ре 
крjь'пкiй въ бра'нехъ, воспое'мъ пjь'снь но'вую, jа='кw 
просла'вися.

Пое'мъ пjь'снь побjь'дную _е=ди'ному бг~у сотво'ршему 
пресла^вная: дре'вле бо фараw'на со всево'инствомъ въ мо'ри 
погрузи`.

Предjьли'въ пучи'ну чермну'ю бг~ъ, фараw'на погрузи'вый въ 
не'й, прове'дъ мwv"се'а немо'креннw въ пусты'ню, и= 
w=дожди'въ ма'нну въ снjь'дь лю'демъ i=и~л_евымъ, jа='кw 
си'ленъ.

Наста'вльшему дре'вле i=и~ля, бjьжа'щаго w\т рабо'ты 
фараw'новы, и= въ пусты'ни пита'вшему, пои'мъ и=зба'вителю 
бг~у на'шему, jа='кw просла'вися.

Пресла^вная сотвори'вый чудеса` гд\сь руко'ю мwv"се'овою, 
рука'ма ста'рца дне'сь w=б\ъе'млетъся, jа='кw младе'нецъ во 
хра'мjь. тому` вjь'рнw %{! im. 0096.tif л. м~и w=б.} 
возопiи'мъ лю'дiе пjь'снь побjь'дную: сла'внw бо 
просла'вися.

Чудодjь'йствовавшему высо'кою мы'шцею бг~у, въ мо'ри 
чермнjь'мъ а='гг~льскимъ предпутетворе'нiемъ, и= сп~сшему 
i=и~ля въ концjь` бе'здны, и= конегони'телей связа'вшему 
_о='си, побjь'дную пjь'снь пои'мъ тому`, jа='кw просла'вися.

Пjь'снь в~.

Дади'те лю'дiе вели'чiе хр\сту` бг~у на'шему, w\т дв~ы 
ро'ждшемуся во сп~се'нiе человjь'кwмъ.

Ви'дите ви'дите, jа='кw а='зъ _е='смь сло'во, во о_у=тро'бу 
мт~ре неwпи'саннw вше'дъ, не разлучи'вся w\т _о=ц~а`, jа='кw 
бг~ъ же соисполня'я съ го'рними ни^жняя, и= подава'я ве'лiю 
мл\сть.

Дади'мъ вели'чiе хр\сту` бг~у на'шему, воздви'женному на 
кр\стъ, на сп~се'нiе всегw` мi'ра. %{! im. 0097.tif л. м~f}

Ви'дите ви'дите, jа='кw а='зъ _е='смь бг~ъ о_у=мерщвля'я и= 
животворя'й, дарова'вый во'ду и=з\ъ ка'мене несjько'ма, и= 
w=дожди'вый ма'нну на пи'щу лю'демъ i=и~л_евымъ, jа='кw 
си'ленъ.

Пjь'снь г~.

Весели'тся w= тебjь` цр~ковь твоя` хр\сте`, зову'щи: ты` 
моя` крjь'пость гд\си, и= прибjь'жище и= о_у=твержде'нiе.

[Бл~говjь'щенiя:] Твоя^ пjьсносло'вцы бц\де, живы'й и= 
незави'стный и=сто'чниче, ли'къ себjь` совоку'пльшыя, 
дх~о'внw о_у=тверди`, въ бж~е'ственнjьй твое'й сла'вjь 
вjьнц_е'въ сла'вы сподо'би.

[О_у=спе'нiю:] Твоя^ пjьсносло'вцы бц\де, живы'й и= 
незави'стный и=сто'чниче, ли'къ себjь` совоку'пльшыя, 
дх~о'внw о_у=тверди`, *въ бж~е'ственнjьй па'мяти твое'й 
вjьнц_е'въ сла'вы сподо'би. { [Введе'нiю:] *въ ч\стнjь'мъ 
вхожде'нiи твое'мъ вjьнц_е'въ сла'вы сподо'би.} %{! im. 
0098.tif л. м~f w=б.}

[Въ недjь'лю ва'iй:] Точа'щiй краесjько'мый повелjь'нiемъ 
твои'мъ, тве'рдый сса'ша ка'мень i=и~льтестiи лю'дiе. 
ка'мень же ты` _е=си` хр\сте` и= жи'знь, на не'мже 
о_у=тверди'ся цр~ковь зову'щая: w=са'нна, бл~гослове'нъ 
_е=си` гряды'й.

[Въ недjь'лю и~-ю:] Разве'рзе о_у=тро'бы неча'дствовавшiя 
о_у='зы, доса'ду же неудоботерпи'му бл~гоча'дствующiя, 
_е=ди'на мл~тва пр\оро'чицы дре'вле а='нны, нося'щiя ду'хъ 
сокруше'нъ, къ си'льному и= бг~у ра'зумwвъ.

[_О=смогла'сника:] 

Съ высоты` снизше'лъ _е=си` во'лею на зе'млю, превы'шше 
вся'кагw нача'ла, и= смире'нное возне'слъ _е=си`, и=з\ъ 
а='да преиспо'днягw, _е=стество` человjь'ческое: нjь'сть бо 
ст~ъ па'че тебе` чл~вjьколю'бче.

О_у=твержда'яй гро'мъ, и= созида'яй дх~ъ, о_у=тверди` мене` 
гд\си, да тя` пою` и='стиннw, и= творю` во'лю твою`: jа='кw 
нjь'сть ст~ъ, jа='кw ты` бж~е на'шъ. %{! im. 0099.tif л. н~}

[На преwбраже'нiе:] Лу'къ си'льныхъ и=знемо'же, и= 
немощству'ющiи препоя'сашася си'лою: сегw` ра'ди 
о_у=тверди'ся въ гд\сjь се'рдце мое`.

Не му'дростiю, и= си'лою, и= бога'тствомъ хва'лимся, но 
тобо'ю _о='ч~ею v=поста'сною му'дростiю, хр\сте`: нjь'сть бо 
ст~ъ па'че тебе` чл~вjьколю'бче.

Ст~ъ _е=си` гд\си бж~е на'шъ, о_у=тверди` и= на^ша сердца` 
непреста'ннw вопи'ти тебjь`: пра'веденъ нjь'сть па'че тебе` 
гд\си.

О_у=твержде'нiе на тя` надjь'ющихся: о_у=тверди` гд\си въ 
вjь'рjь правосла'внjьй твое'й, о_у=тверди` на'съ jа='кw 
чл~вjьколю'бецъ.

JА='кw непло'ды роди` w\т jа=зы^къ цр~ковь, и= мно'гое въ 
ча'дjьхъ и=знемо'же со'нмище, чу'дному бг~у на'шему 
возопiи'мъ: ст~ъ _е=си` гд\си. 

О_у=твержде'нiе вjь'рныхъ, и= похвало`, и= нетлjь'нiя 
и=сто'чниче, и= бл~ги'хъ прошенiода'вче хр\сте`, въ любви` 
твое'й о_у=тверди' мя. %{! im. 0100.tif л. н~ w=б.}

О_у=тверди'ся се'рдце мое` въ гд\сjь, даю'щемъ мл~тву 
моля'щемуся, jа='кw лу'къ си'льныхъ и=знемо'же, и= 
немощству'ющiи препоя'сашася си'лою.

Да не хва'лится му'дръ хваля'йся, но w= се'мъ _е='же 
разумjьва'ти: jа='кw нjь'сть ст~ъ, jа='кw бг~ъ на'шъ 
вознося'й ро'гъ на'шъ, дая'й крjь'пость цар_е'мъ на'шымъ.

О_у=тверди'ся се'рдце мое` въ гд\сjь, вознесе'ся ро'гъ мо'й 
въ бз~jь мое'мъ: jа='кw нjь'сть ст~ъ па'че тебе` гд\си.

Вы'шнiй сп~се си'лъ, коле'блемую ду'шу мою` о_у=тверди` въ 
во'ли твое'й, да и= а='зъ сла'влю твое` со безпло'тными 
бж~е'ственное бл~голjь'пiе.

Въ гд\сjь бз~jь мое'мъ се'рдце мое` о_у=тверди'ся. тjь'мъ 
немощству'ющiи препоя'сашася си'лою.

А='нна, пре'жде безча'дная и= непло'дная, w=бjьща'нiя 
и=мя'ше пло'дъ, саму'ила: ны'нjь же а='нна пр\оро'чица въ 
хра'мъ прише'дши, бл~годаря'ше %{! im. 0101.tif л. н~а} 
на'съ ра'ди младе'нствовавшаго бг~а, и= ста'рческими 
w=б\ъя'тiи прiе'млемаго.

Пjь'снь д~.

Вознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й гд\си.

[Бл~говjь'щенiя:] Сjьдя'й въ сла'вjь, на пр\сто'лjь 
бж~ства`, во _о='блацjь ле'гцjь, прiи'де i=и~съ 
пребж~е'ственный нетлjь'нною дла'нiю, и= сп~се` зову'щыя: 
сла'ва хр\сте` си'лjь твое'й.

Неизслjь'дный бж~iй совjь'тъ, _е='же w\т дв~ы воплоще'нiя, 
тебе` вы'шнягw, пр\оро'къ а=вваку'мъ о_у=смотря'я зовя'ше: 
сла'ва си'лjь твое'й гд\си.

[Въ недjь'лю ва'iй:] Хр\сто'съ гряды'й jа='вственнw бг~ъ 
на'шъ: прiи'детъ и= не закосни'тъ, w\т горы` прiwсjьне'нныя 
ча'щи, _о=трокови'цы ражда'ющiя неискусому'жныя, пр\оро'къ 
дре'вле %{! im. 0102.tif л. н~а w=б.} глаго'летъ. тjь'мъ 
вси` вопiе'мъ: сла'ва си'лjь твое'й гд\си.

[Въ недjь'лю и~-ю:] Цр~ю` царе'й, jа=ковы'й w\т jа=кова'гw, 
_е=ди'нъ сло'ве произше'дый, w\т _о=ц~а` безвино'внагw, 
ровномо'щнаго твоего` дх~а, а=п\слwмъ и='стиннw посла'лъ 
_е=си`, jа='кw бл~годjь'теля, пою'щымъ: сла'ва держа'вjь 
твое'й гд\си.

[_О=смогла'сника:]

О_у=слы'шахъ слу'хъ тво'й и= о_у=боя'хся, разумjь'хъ дjьла` 
твоя^ и= о_у=жасо'хся, гд\си.

Любве` ра'ди ще'дре твоегw` w='браза, на кр\стjь` твое'мъ 
ста'лъ _е=си`, и= раста'яшася jа=зы'цы: ты' бо _е=си` 
чл~вjьколю'бче, крjь'пость моя` и= хвале'нiе.

Се'й бг~ъ на'шъ, w\т дв~ы вопло'щься, и= _е=стество` 
w=божи'въ, _е=го'же воспjьва'юще вопiе'мъ: сла'ва си'лjь 
твое'й гд\си.

О_у=слы'шахъ слу'хъ тво'й гд\си, jа='кw jа=ви'лся _е=си` на 
земли`, и= просла'вихъ твою` си'лу.

Ве'лiе и= бг~олjь'пное сп~се слы'шахъ, jа='кw безсме'ртенъ 
сы'й и= бг~ъ, о_у=подо'бился _е=си` %{! im. 0103.tif л. н~в} 
человjь'кwмъ, и= пребы'лъ _е=си`, _е='же бы'лъ _е=си`, и= 
сегw` ра'ди твою` сла'влю си'лу.

[Преwбраже'нiю:] О_у=слы'шахъ сла'вное смотре'нiе твое` 
хр\сте` бж~е, jа='кw роди'лся _е=си` w\т дв~ы, да w\т ле'сти 
и=зба'виши зову'щыя: сла'ва си'лjь твое'й гд\си.

Слу'хъ о_у=слы'шахъ, глаго'летъ а=вваку'мъ, jа='кw бг~ъ 
и=з\ъ горы`, и=з\ъ чре'ва дв~ственнагw про'йде неизрече'ннw, 
и= о_у=жа'сся взыва'ше: сла'ва си'лjь твое'й гд\си.

Средjь` двою` разбw'йнику позна'лся _е=си` на кр\стjь` 
хр\сте` бж~е, взя'тся со'лнце стра'хомъ, и= луна` ста` въ 
чи'нjь свое'мъ: сла'ва си'лjь твое'й гд\си.

Приклони'лъ _е=си` хр\сте` снизхожде'нiемъ твои'мъ нб~са` въ 
ра'зумjь, и= jа=ви'лся _е=си` воплоще'нъ на земли`. тjь'мъ 
вси` вопiе'мъ: си'лjь твое'й сла'ва чл~вjьколю'бче.

О_у=слы'шахъ слу'хъ твоегw` смотре'нiя, jа='кw w\т дв~ы 
роди'лся _е=си`, ро'ждшую не w=пали'въ, и= просла'вихъ 
сп~се, снизхожде'нiе твое`. %{! im. 0104.tif л. н~в w=б.}

Внегда` прибли'житися лjь'тwмъ, позна'ешися: внегда` прiити` 
вре'мени, jа=ви'шися: внегда` смути'тися души` мое'й, во 
гнjь'вjь ми'лwсти помяне'ши: гд\си сла'ва тебjь`.

О_у=слы'шахъ бж~е слу'хъ тво'й и= о_у=боя'хся: разумjь'хъ 
дjьла` твоя^, и= о_у=жасо'хся гд\си, jа='кw твоегw` 
хвале'нiя и=спо'лнь земля`.

Гла'сомъ бл~гоглаго'ливымъ предразумjь'въ а=вваку'мъ, зря'ше 
сло'ва воплоще'нiе, и= взыва'ше jа='вjь: слу'хъ о_у=слы'шахъ 
бж~iя совjь'та. бг~ъ бо непрело'жнw человjь'кwмъ 
возбесjь'дуетъ, и=з\ъ горы` гряды'й дв~ственнагw чре'ва, и= 
мi'ръ и=збавля'я началоро'дныя кля'твы. 

_Е=го'же пр\оро'къ а=вваку'мъ предзри'тельныма _о=чи'ма 
о_у=смотря`, проповjь'даше бг~а, ста'рецъ дне'сь во хра'мjь 
прiе'млетъ, вопiя`: ны'нjь w\тпуща'еши раба` твоего` вл\дко 
въ ми'рjь, по глаго'лу твоему`.

Тя` возсiя'вша w\т неискусому'жныя мт~ре, пр\оро'къ 
а=вваку'мъ прови'дя, вопiя'ше: въ %{! im. 0105.tif л. н~г} 
послjь^дняя времена` сп~сти` пома^занныя твоя^ прише'лъ 
_е=си`, сла'ва си'лjь твое'й гд\си.

Твоегw` на земли` jа=вле'нiя хр\сте` бж~е, проповjь'дая 
пр\оро'къ прише'ствiе, съ весе'лiемъ вопiя'ше: сла'ва си'лjь 
твое'й гд\си.

Нб~са` добродjь'тель твоя` покры'ла _е='сть, и= земля` 
и=спо'лнися сла'вы твоея`, хр\сте`. тjь'мже вjь'рнw 
вопiе'мъ: сла'ва си'лjь твое'й гд\си.

О_у=слы'шахъ твое` хр\сте`, вои'стинну пресла'вное, jа='кw 
безсме'ртенъ сы'й бг~ъ, о_у=подо'бися см_е'ртнымъ 
человjь'кwмъ, и= пребы'сть _е='же бjь`: и= тогw` ра'ди твою` 
сла'влю си'лу.

Пjь'снь _е~.

Ты` гд\си мо'й, свjь'тъ въ мi'ръ прише'лъ _е=си`, свjь'тъ 
ст~ы'й, w=браща'яй и=з\ъ мра'чна невjь'дjьнiя вjь'рою 
воспjьва'ющыя тя`. 

[Бл~говjь'щенiя:] О_у=жасо'шася вся'ч_еская w= 
бж~е'ственнjьй сла'вjь твое'й: ты' бо %{! im. 0106.tif л. 
н~г w=б.} неискусобра'чная дв~о, и=мjь'ла _е=си` во 
о_у=тро'бjь над\ъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

[Въ недjь'лю ва'iй:] На го'ру сiw'нъ взы'ди бл~говjьству'яй, 
и= i=ер\сли'му проповjь'дуяй въ крjь'пости вознести` гла'съ: 
пресла^вная глаго'лашася w= тебjь` гра'де бж~iй, ми'ръ на 
i=и~ля, и= сп~се'нiе jа=зы'кwвъ.

[Въ недjь'лю и~-ю:] Рjьши'тельное w=чище'нiе грjьхw'въ, 
_о=гнедохнове'нную прiими'те дх~а ро'су, _w ча^да 
свjьтоwбра'зная церкw'вная, ны'нjь w\т сiw'на бо и=зы'де 
зако'нъ, я=зыко_огнеwбра'зная дх~а бл~года'ть.

[_О=смогла'сника:]

Ны'нjь воста'ну, пр\оро'чески рече` бг~ъ, ны'нjь 
просла'влюся, ны'нjь вознесу'ся, па'дшаго прiе'мъ w\т дв~ы, 
и= къ свjь'ту о_у='мному вознося'й моегw` бж~ества`.

Возсiя'й ми` гд\си свjь'тъ повелjь'нiй твои'хъ, jа='кw къ 
тебjь` ду'хъ мо'й о_у='тренюетъ, и= пое'тъ %{! im. 0107.tif 
л. н~д} тя`: ты' бо _е=си` бг~ъ на'шъ, и= къ тебjь` 
прибjьга'ю цр~ю` ми'ра.

Просвjьще'нiе твое` гд\си, низпосли` на'мъ, и= w\т мглы` 
прегрjьше'нiй разрjьши' ны бл~же, тво'й ми'ръ да'руяй.

Нечести'вiи не о_у='зрятъ сла'вы твоея` хр\сте`, но мы' тя 
_е=диноро'дне, _о=ч~ескiя сла'вы сiя'нiе бж~ества` w\т но'щи 
о_у='тренююще, воспjьва'емъ тя` чл~вjьколю'бче.

Зако'номъ за'повjьдей твои'хъ, _е=ди'не человjьколю'бче, 
просвjьти` се'рдце мое`, молю'ся гд\си, и= поми'луй мя`.

Стяжа'вый ны` и=збра^нныя лю'ди, кро'вiю твое'ю гд\си, тво'й 
ми'ръ да'ждь на'мъ во _е=диномы'слiи сохраня'я ста'до твое`.

[Преwбраже'нiю:] W\т свjь'та пресjькi'й перворо'дный 
свjь'тъ, jа='кw во свjь'тjь дjьла` пою'тъ тя` хр\сте` 
содjь'теля, во свjь'тjь твое'мъ пути^ на'шя напра'ви.

Ре'вность прiе'млетъ лю'ди ненака^занныя, %{! im. 0108.tif 
л. н~д w=б.} законопресту^пныя _е=вре'и, и= _о='гнь поя'стъ 
супоста'ты твоя^, jа='кw тя` распя'таго, лестца` 
и=менова'ша.

W\т но'щи о_у='тренююще, вси` немо'лчнw тя` непристу'пный 
мо'лимъ свjь'тъ, бж~е ще'дрый, ми'ръ тво'й хр\сте`, да'руй 
на'мъ.

О_у='тро свjь'тлое на'мъ посли` jа='кw бл~гъ: и= наста'ви 
ны` въ стра'хъ тво'й вл\дко.

Нощебори'мыхъ страсте'й тимjь'нiемъ, къ тебjь` о_у='тренюю 
_е=ди'ному бл~гоутро'бному, души` моея` мглу` просвjьти`, и= 
ю='зы пресjьки` долгw'въ мои'хъ, jа='кw да твои'мъ 
соприсносу'щнымъ дх~омъ просвjьща'емь, пра'вды пу'ть 
нетлjь'нный w=бря'щу повелjь'нiй твои'хъ.

О_у='гль _о='гненный клеща'ми прiе'млетъ и=са'iа и=ногда` 
о_у=стна'ма w=чища'яйся: ны'нjь же дв~а во хра'мjь нося'щи 
бг~а воплоще'нна на'съ ра'ди, рука'ма а='ки клеща'ми ста'рцу 
дае'тъ, ми'ра вино'внаго, и= всjь'хъ пода'теля. %{! im. 
0109.tif л. н~_е}

Мра'къ разрjьши` грjьха` моегw`, внегда` возсiя'ти ти`, 
о_у='тро свjь'тлое за'повjьдей твои'хъ гд\си, непристу'пный 
свjь'те.

Возсiя'вый свjь'тъ, и= просвjьти'вый о_у='тро, и= показа'вый 
де'нь, сла'ва тебjь`, сла'ва тебjь` i=и~се сн~е бж~iй.

Свjь'те и='стинный просвjьща'яй вся'каго человjь'ка, 
возсiя'й въ на'съ заре'ю за'повjьдей твои'хъ, и= w\тжени` 
w\т на'съ но'щь страсте'й, jа='кw ра'звjь тебе` и=но'гw бг~а 
не вjь'мы.

[О_у=спе'нiю:] О_у=жасо'шася вся'ч_еская w= ч\стнjь'мъ 
о_у=спе'нiи твое'мъ: ты' бо неискусобра'чная дв~о, w\т 
земли` преста'вилася _е=си` къ вjь^чнымъ _о=би'телемъ, и= къ 
безконе'чнjьй жи'зни, всjь^мъ воспjьва'ющымъ тя` сп~се'нiе 
подава'ющая.

[Введе'нiю:] О_у=жасо'шася вся'ч_еская въ ч\стнjь'мъ 
вхожде'нiи твое'мъ: ты' бо неискусобра'чная дв~о, вну'трь 
вошла` _е=си` въ хра'мъ бж~iй, jа='коже ч\стнjь'йшiй хра'мъ, 
всjь^мъ воспjьва'ющымъ тя` ми'ръ подава'ющая. %{! im. 
0110.tif л. н~_е w=б.}

И=з\ъ но'щи о_у='тренююще, просвjьти` на'съ животво'рче 
кр\сте хр\сто'въ, со стра'хомъ покланя'ющыяся тебjь`, и= 
де'нь сп~си'тельный при'снw возсiя'й на'мъ.

Ча'сть моя` _е=си` гд\си, и= сла'ва лица` моегw`: ты' бо мя` 
и=з\ъ тьмы` невjь'дjьнiя _е=ди'нъ и=зба'вилъ _е=си` 
бг~оразу'мiемъ. и= тебjь` молю'ся хр\сте`: да'руй рабу` 
твоему` ми'ръ, jа='кw чл~вjьколю'бецъ.

Пjь'снь s~.

Пожру' ти со гла'сомъ хвале'нiя гд\си, цр~ковь вопiе'тъ ти`, 
w\т бjьсо'вскiя кро'ве w=чи'щшися, ра'ди мл\сти w\т ре'бръ 
твои'хъ и=сте'кшею кро'вiю.

[Бл~говjь'щенiя:] Возопи` проwбразу'я погребе'нiе 
тридне'вное пр\оро'къ i=w'на, въ ки'тjь моля'ся: w\т тли` 
и=зба'ви мя`, i=и~се цр~ю` си'лъ.

Бж~е'ственное сiе` и= всеч\стно'е соверша'юще пра'зднество 
бг~ому'дрiи бг~ома'тере, прiиди'те %{! im. 0111.tif л. н~s} 
рука'ми воспле'щимъ, w\т нея` ро'ждшагося бг~а сла'вимъ.

[Въ недjь'лю ва'iй:] Возопи'ша съ весе'лiемъ прв\дныхъ 
ду'си: ны'нjь мi'ру завjь'тъ но'вый завjьща'ется, и= 
кропле'нiемъ да w=бновя'тся лю'дiе бж~iя кро'ве.

[Въ недjь'лю и~-ю:] W=чище'нiе на'мъ хр\сте` и= сп~се'нiе 
вл\дко, возсiя'лъ _е=си` w\т дв~ы, да jа='кw пр\оро'ка w\т 
sвjь'ря морска'гw пе'рсей i=w'ну w\т тли` и=схити'ши, всего` 
а=да'ма всеро'дна па'дшаго.

[_О=смогла'сника:]

Прiидо'хъ во глубины^ морскi^я, и= потопи'ла мя` _е='сть 
бу'ря мно'гихъ грjьхw'въ: но jа='кw бг~ъ и=з\ъ глубины` 
возведи` живо'тъ мо'й, многомл\стиве.

Пучи'ною жите'йскою дjья'ньми мои'ми снидо'хъ во а='дъ, но 
jа='кw w\т ки'та i=w'на, та'кw вопiю`: и=з\ъ глубины` sw'лъ 
возведи`, молю'ся, сн~е бж~iй и= сло'ве. %{! im. 0112.tif л. 
н~s w=б.}

Ве'черъ, и= о_у='трw, и= полу'дне, хва'лимъ тя` гд\си бж~е 
на'шъ, о_у=слы'ши гла'съ на'шъ.

Бу'рею содержи'мь прегрjьше'нiй, человjьколю'бiя 
сподобля'яйся не разумjь'ю: jа='кw i=w'ну пр\оро'ка и= мене` 
сп~си` сп~се.

Въ ки'тjь хр\сте` тридне'вновавъ i=w'на, прописа' тя 
безсме'ртнаго, jа='кw ме'ртва во'лею, въ се'рдцjь земнjь'мъ 
тридне'вновавша.

JА='кw пр\оро'ка и=з\ъ глубины` и= тли` возве'лъ _е=си`: 
живо'тъ мо'й бл~же, w\т прегрjьше'нiй и=зба'ви 
бл~гоутро'бiемъ твои'мъ.

[На преwбраже'нiе:] Внегда` скорбjь'ти ми`, возопи'хъ ко 
гд\су, и= о_у=слы'ша мя` бг~ъ сп~се'нiя моегw`.

Твоегw` i=w'на погребе'нiя w='бразъ предписа'въ jа='вjь, и= 
сегw` вои'стинну и=звле'клъ w\т sвjь'ря: и= мене` сп~се, 
и=з\ъ глубины` грjьха` возведи`, и= къ животу` jа='вjь, 
молю'ся, наста'ви.

Да не погрузи'тъ мене` бу'ря водна'я, ниже` пожре'тъ мене` 
глубина`: w\тве'рженъ бо _е='смь %{! im. 0113.tif л. н~з} во 
глубины^ се'рдца морска'гw sw'лъ мои'хъ. тjь'мъ зову` jа='кw 
i=w'на: да взы'детъ w\т тли` sw'лъ живо'тъ мо'й къ тебjь` 
бж~е.

JА='коже пр\оро'ка i=w'ну w\т ки'та и=зба'вилъ _е=си` 
хр\сте` бж~е, и= мене` и=з\ъ глубины` прегрjьше'нiи 
возведи`, и= сп~си' мя _е=ди'не чл~вjьколю'бче.

И=з\ъ чре'ва а='дова во'пля моегw` о_у=слы'шалъ _е=си` 
гла'съ мо'й, и= возве'лъ _е=си` w\т тли` бу'ри 
прегрjьше'нiй, w=бдержи'тъ бо сп~се, и= погружа'ти 
и=скуша'етъ бл~же: но jа='коже пре'жде i=w'ну возве'лъ 
_е=си` w\т тли`, и= мене` молю'ся гд\си, предвари'въ сп~си`.

Бу'ря мя` помышле'нiй пости'гши, во глубину` низвлачи'тъ мя` 
безмjь'рныхъ грjьхw'въ. но ты` о_у=пра'вителю бл~гi'й, 
предвари'въ о_у=пра'ви, jа='кw пр\оро'ка, и= сп~си' мя.

Бу'ря мя` мно'гихъ согрjьше'нiй мои'хъ потопля'етъ, и= 
и=знемога'етъ ду'хъ мо'й: но ты` гд\си, jа='кw мл\стивъ, 
сше'дъ возведи` живо'тъ мо'й. %{! im. 0114.tif л. н~з w=б.}

W=бурева'ему мнjь`, ще'дре, бу'рею во'лнъ мои'хъ, молю'ся, 
воззови' мя, и= сп~си` гд\си, jа='кw i=w'ну w\т sвjь'ря 
о_у='мнагw.

Бу'рею грjьхо'вною погружа'емь, jа='кw во чре'вjь ки'товjь 
содержи'мь, съ пр\оро'комъ зову' ти: возведи` w\т тли` 
живо'тъ мо'й, гд\си, и= сп~си' мя.

I=w'на пр\оро'къ во чре'вjь ки'товjь w\т ско'рби возопи`: 
глава` моя` понре` въ разсjь^лины го'ръ гд\си. сv"меw'нъ же 
под\ъе'мъ тя` ра'достнw взыва'ше: ны'нjь w\тпуща'еши раба` 
твоего`, по глаго'лу твоему`.

Морско'е рыда'нiе хр\сте` i=w'нино подража'я зову` ти`: 
живо'тъ мо'й w\т а='да прегрjьше'нiй возведи`, да во хра'мjь 
сла'вы твоея` со гла'сомъ хвале'нiя пожру' ти.

Пр\оро'ка во чре'вjь ки'товjь сохрани'вый, ст~ы'й гд\си, 
помози' ми. %{! im. 0115.tif л. н~и}

Пjь'снь з~.

Къ пещи` а=враа'мстiи _о='троцы персi'дстjьй, любо'вiю 
бл~гоче'стiя па'че, не'жели пла'менемъ w=паля'еми взыва'ху: 
бл~гослове'нъ _е=си` въ хра'мjь сла'вы твоея` гд\си.

[Бл~говjь'щенiя:] Не послужи'ша тва'ри бг~ому'дрiи па'че 
созда'вшагw, но _о='гненное преще'нiе му'жески попра'вше, 
ра'довахуся пою'ще: препjь'тый _о=тц_е'въ гд\сь и= бг~ъ 
бл~гослове'нъ _е=си`.

[Въ недjь'лю ва'iй:] Сп~сы'й во _о=гни` а=враа^мскiя твоя^ 
_о='троки, и= халд_е'и о_у=би'въ, jа='же пра'вда пра'веднw 
о_у=ловля'ше, препjь'тый гд\си бж~е _о=т_е'цъ на'шихъ 
бл~гослове'нъ _е=си`.

[Въ недjь'лю и~-ю:] Согла'сная возшумjь` _о=рга'нская 
пjь'снь, почита'ти златосотворе'нный безду'шный и=стука'нъ: 
о_у=тjь'шителева же свjьтоно'сная бл~года'ть почеству'етъ, 
_е='же вопи'ти: тр\оце _е=ди'ная, равноси'льная, 
безнача'льная, бл~гослове'на _е=си`.

[_О=смогла'сника:]

Ю='нwши три` въ вавv"лw'нjь, велjь'нiе мучи'телево на 
бу'йство прело'жше, посредjь` пла'мене вопiя'ху: 
бл~гослове'нъ _е=си` гд\си, бж~е _о=т_е'цъ на'шихъ.

W='бразу злато'му не поклони'вшеся _о='троцы а=враа'мстiи, 
и=скуша'хуся jа='кw зла'то въ горни'лjь, въ пещи` 
_о='гненнjьй jа='кw въ черто'зjь свjь'тлjьмъ ликова'ху, 
пою'ще: бл~гослове'нъ _е=си` бж~е _о=т_е'цъ на'шихъ.

[Преwбраже'нiю:] А=враа'мстiи и=ногда` въ вавv"лw'нjь 
_о='троцы, пе'щный пла'мень попра'ша, пjь'сньми взыва'юще: 
_о=т_е'цъ на'шихъ бж~е бл~гослове'нъ _е=си`.

Въ пещи` _о='троки неwпа'льны соблю'дшаго, и= _о='гнь 
о_у=гаси'вшаго, воспое'мъ глаго'люще: бл~гослове'нъ _е=си` 
бж~е _о=т_е'цъ на'шихъ.

Халде'йскую пе'щь, дре'вле а='гг~лъ снизше'дъ w=роси`, въ 
вавv"лw'нjь _о='троцы сегw` ра'ди поя'ху: _о=т_е'цъ на'шихъ 
бж~е бл~гослове'нъ _е=си`. %{! im. 0117.tif л. н~f}

Въ нача'лjь безнача'льное сло'во, со _о=ц~е'мъ и= дх~омъ, 
сн~ъ _е=диноро'дный, бл~гослове'нъ _е=си` и= превозноси'мый 
бж~е _о=т_е'цъ на'шихъ.

Завjь'тъ тво'й помяну'вый хр\сте` бж~е, _о='троки и=з\ъ 
пла'мене и=зба'вилъ _е=си`, а='гг~ловымъ снизхожде'нiемъ, 
_е=ди'не и='стиннw препросла'вленный.

Халде'йскiя пе'щи _о='троцы небрего'ша, и='мене ра'ди 
твоегw` сп~се, и= и=гра'юще взыва'ху: бл~гослове'нъ _е=си` 
бж~е _о=т_е'цъ на'шихъ. 

_О='гнь паля` въ пещи` и=стряса'шеся, _о='троцы w=роша'хуся, 
и= пою'ще глаго'лаху: бл~гослове'нъ _е=си` _е=ди'нъ сы'й 
бж~е _о=т_е'цъ на'шихъ.

_О=т_е'цъ на'шихъ бж~е, не посрами` на'съ, но да'руй на'мъ 
со дерзнове'нiемъ вопи'ти тебjь`: бл~гослове'нъ _е=си` бж~е 
_о=т_е'цъ на'шихъ.

Бл~гослове'нъ _е=си` бж~е, въ пещи` _о='троцы и=сповjь'даху, 
а='гг~ла же слы'шаху вопiю'ща къ ни^мъ: се` о_у=слы'шася 
моле'нiе ва'ше.

Не преда'ждь на'съ до конца` и='мене твоегw` ра'ди, и= не 
разори` завjь'та твоегw`, и= не %{! im. 0118.tif л. н~f 
w=б.} w\тста'ви  мл\сти твоея` w\т на'съ, гд\си бж~е 
_о=т_е'цъ на'шихъ, препjь'тый во вjь'ки.

А=враа'мстiи _о='троцы вавv"лw'нскiй пла'мень попра'ша, 
проwбразу'юще въ не'мъ дв~ы чу'до, _е=го'же сv"меw'нъ 
прiе'мъ возра'довася вопiя`: ны'нjь w\тпуща'еши раба` 
твоего`, _о=тц_е'въ бж~е.

Тя` живопису'ющiй а=ссv"рi'йскiй пла'мень, ю='нwши три` 
сп~се` гд\си, jа='коже и= дв~у не w=пали` _о=трокови'цу въ 
бж~е'ственномъ рж\ствjь` твое'мъ, бж~е'ственная и='скра: 
препjь'тый _о=тц_е'въ бж~е бл~гослове'нъ _е=си`.

Глаго'лавый на горjь` съ мwv"се'омъ, и= w='бразъ дjь'вства 
jа=вле'й въ купинjь`, бл~гослове'нъ _е=си` бж~е _о=т_е'цъ 
на'шихъ.

Пjь'снь и~.

Ру'цjь распросте'ръ данiи'лъ, львw'въ зiя^нiя въ ро'вjь 
затче`: _о='гненную же си'лу о_у=гаси'ша, добродjь'телiю 
препоя'савшеся, бл~гоче'стiя %{! im. 0119.tif л. _кс~} 
рачи'тели _о='троцы, взыва'юще: бл~гослови'те вся` дjьла` 
гд\сня гд\са. 

[Бл~говjь'щенiя:] _О='троки бл~гочести^выя въ пещи`, 
рж\ство` бг~оро'дичо сп~сло` _е='сть. тогда` о_у='бw 
w=бразу'емое, ны'нjь же дjь'йствуемое, вселе'нную всю` 
воздвиза'етъ пjь'ти тебjь`: гд\са по'йте дjьла`, и= 
превозноси'те _е=го` во вся^ вjь'ки.

Слы'ши _о=трокови'це дв~о ч\стая, да рече'тъ о_у='бw 
гаврiи'лъ совjь'тъ вы'шнягw дре'внiй и='стинный: бу'ди къ 
прiя'тiю гото'ва бж~iю, тобо'ю бо невмjьсти'мый съ 
человjь'ки поживе`. тjь'мъ и= ра'дуяся вопiю`: бл~гослови'те 
вся^ дjьла` гд\сня гд\са.

[Въ недjь'лю ва'iй:] Весели'ся i=ер\сли'ме, торжеству'йте 
лю'бящiи сiw'на: цр\ствуяй бо во вjь'ки гд\сь си'лъ прiи'де, 
да бл~гоговjь'етъ вся` земля` w\т лица` _е=гw`, и= да 
вопiе'тъ: бл~гослови'те вся^ дjьла` гд\сня гд\са.

[Въ недjь'лю и~-ю:] Разрjьша'етъ о_у='зы w=роша'етъ 
пла'мень, трисвjь'тлый бг~онача'лiя %{! im. 0120.tif л. _кс~ 
w=б.} w='бразъ пою'тъ _о='троцы, бл~гослови'тъ же _е=ди'наго 
сп~са и= вседjь'теля, jа='кw бл~годjь'теля, сотворе'нная 
вся'ческая тва'рь.

[_О=смогла'сника:]

И=зба'вителю всjь'хъ всеси'льне, посредjь` пла'мене 
бл~гоче'ствовавшыя, снизше'дъ w=роси'лъ _е=си`, и= научи'лъ 
_е=си` пjь'ти: вся^ дjьла` бл~гослови'те, по'йте гд\са.

Во _о=гни` пла'меннjьмъ предстоя'тъ тебjь` херувi'ми, 
серафi'ми гд\си, и= вся` тва'рь пjь'снь тебjь` пое'тъ 
кра'сную: по'йте, бл~гослови'те, лю'дiе превозноси'те 
хр\ста`, _е=ди'наго содjь'теля во вся^ вjь'ки.

На кр\стjь` пло'тiю пригвожде'ннаго, и= показа'вшаго на'мъ 
_о=ру'жiе во сп~се'нiе, _о='троцы превозноси'те хр\ста` бг~а 
на'шего во вjь'ки.

Вся'ч_еская нося'й непристу'пною твое'ю си'лою хр\сте`, 
прп\дбныя твоя^ _о='троки въ пла'мени w=роси'лъ _е=си`, 
зову'щыя: бл~гослови'те вся^ дjьла` гд\сня гд\са. %{! im. 
0121.tif л. _кс~а}

Во w='бразjь а='гг~ла jа='вльшагося въ пещи` _о='гненнjьй 
пjьсносло'вц_емъ, хр\ста` бг~а по'йте _о='троцы, сщ~е'нницы 
бл~гослови'те, лю'дiе превозноси'те во вся^ вjь'ки.

Пjь'снь но'вую пои'мъ лю'дiе, соше'дшему на зе'млю сп~сти' 
ны: во'лею бо на кр\стjь` пригвозди'ся гд\сь, показа'вый 
jа=зы'кwмъ, jа='кw а=да'ма ра'ди въ ра'бiй w='бразъ 
w=блече'ся, въ вы'шнихъ живы'й во вjь'ки.

Ра'дующеся по w=сужде'нiи мучи'тельскомъ _о='троцы, jа='кw 
да не богw'мъ скв_е'рнымъ послу'жатъ всjь^мъ, но живо'му 
бг~у, на _о='гнь дерзну'ша, w\т а='гг~ла же w=роша'еми 
пjь'снь поя'ху: дjьла` гд\сня гд\са по'йте, и= превозноси'те 
во вся^ вjь'ки.

[Преwбраже'нiю:] Въ вавv"лw'нjь _о='троцы, бж~е'ственною 
распала'еми ре'вностiю, мучи'теля и= пла'мене преще'нiе 
му'жески попра'ша, и= посредjь` _о=гня` вве'ржени w=роша'еми 
поя'ху: бл~гослови'те вся^ дjьла` гд\сня гд\са. %{! im. 
0122.tif л. _кс~а w=б.}

Вся'ч_еская вл\дко, прему'дростiю твое'ю соста'вилъ _е=си`, 
земли' же па'ки о_у=тверди'лъ _е=си`, jа='коже вjь'си, дно`, 
w=снова'нiемъ водрузи'вый на вода'хъ безмjь'рныхъ. тjь'мъ 
вси` вопiе'мъ воспjьва'юще. бл~гослови'те дjьла` гд\сня 
непреста'ннw гд\са.

Цр~я` хр\ста`, _е=го'же и=сповjь'даша плjьне'ннiи _о='троцы, 
въ пещи` глаго'люще ве'лiимъ гла'сомъ: вся^ дjьла` по'йте 
гд\са.

Просте'ршаго бг~а не'бо jа='кw ко'жу, и= w=снова'вшаго 
зе'млю на о_у=твержде'нiи _е=я`, сщ~е'нницы гд\сни, и= раби` 
гд\сни, гд\са по'йте и= превозноси'те во вся^ вjь'ки.

Земля`, и= вся^ jа=`же на не'й, мо'ре и= вси` и=сто'чницы, 
нб~са` нб~съ, свjь'тъ и= тьма`, мра'зъ и= зно'й, сы'нове 
человjь'честiи, сщ~е'нницы бл~гослови'те гд\са, и= 
превозноси'те _е=го` во вjь'ки.

Вся^ дjьла` бж~iя и= вся` тва'рь бл~гослови'те гд\са, 
прп\дбнiи и= смире'ннiи се'рдцемъ по'йте _е=го`, и= 
превозноси'те во вся^ вjь'ки. %{! im. 0123.tif л. _кс~в}

Вся^ дjьла` бж~iя и= вся` тва'рь бл~гослови'те гд\са, jа='кw 
человjь'кwмъ w\т земли` возсiя` свjь'тъ, и= вселе'нную всю` 
просвjьти`, и= жи'знь вjь'чную мi'ру дарова`, по'йте лю'дiе, 
и= превозноси'те _е=го` во вjь'ки.

Великоимени'тый пла'мень, плjьне'нныхъ ч\стымъ 
соедини'вшiйся тjьлесе'мъ, росода'тельный показа'ся, 
мучи'тельнагw sлохуле'нiя сопротивобо'жный и=стука'нъ 
о_у=каза'вше, бж~е'ственнымъ снизхожде'нiемъ, ю='ношамъ 
пою'щымъ: созда^нная созда'вшаго бг~а бл~гослови'те, jа='кw 
зижди'теля всjь'хъ непреста'ннw во вjь'ки.

На пр\сто'лjь херувi'мстjьмъ носи'маго бг~а и= призира'ющаго 
на смир_е'нныя, сv"меw'нъ jа='кw мл\днца во w=б\ъя'тiихъ 
но'ситъ во хра'мjь: _е=го'же бл~гословя'тъ твор_е'нiя вся^ 
во вjь'ки.

Находя'щыя въ пла'мени, беззако'ннагw мучи'теля велjь'нiемъ, 
_о='троки подража'юще, немо'лчными о_у=стна'ми въ вы'шнихъ 
похва'льнw %{! im. 0124.tif л. _кс~в w=б.} возопiи'мъ: бл~же 
преесте'ственнw сы'й прест~ы'й, пою'щыя тя` свjь'томъ 
о_у='мнымъ твои'мъ w=зари`.

Въ пещи` _о='гненнjьй, въ вавv"лw'нjь _о='троки 
_е=вр_е'йскiя сп~сшаго бг~а, сщ~е'нницы бл~гослови'те, 
лю'дiе превозноси'те _е=го` во вjь'ки.

Въ пла'мень снизше'дшаго пjьсносло'вц_емъ сiw^нскимъ, 
зра'комъ а='гг~льскимъ, _о='троцы превозноси'те хр\ста` бг~а 
на'шего во вjь'ки.

Пjь'снь f~.

Ка'мень нерукосjь'чный w\т несjько'мыя горы` тебе` дв~о, 
краеуго'льный w\тсjьче'ся, хр\сто'съ, совокупи'вый 
разстоя^щаяся _е=ст_ества`. тjь'мъ, веселя'щеся, тя` бц\де 
велича'емъ.

[На пра'здники бг~оро'дичны:] Вся'къ земноро'дный да 
взыгра'ется дх~омъ просвjьща'емь, да торжеству'етъ же 
безпло'тныхъ о_у=мw'въ _е=стество`, почита'ющее сщ~е'нное 
торжество`@{О_у=спе'нiя вмjь'стw, торжество`: 
@преставле'нiе@}  %{! im. 0125.tif л. _кс~г} бг~омт~ре, и= 
да вопiе'тъ: ра'дуйся всебл~же'нная бц\де, ч\стая 
приснодв~о. 

[Бл~говjь'щенiя:] JА='кw w=душевле'нному бж~iю кiвw'ту, да 
ника'коже ко'снется рука` скве'рныхъ, о_у=стнjь' же 
вjь'рныхъ бц\дjь немо'лчнw, гла'съ а='гг~ла воспjьва'юще, съ 
ра'достiю да вопiю'тъ: *ра'дуйся бл~года'тная, гд\сь съ 
тобо'ю.* {Введе'нiя коне'цъ вмjь'стw, ра'дуйся: *и='стиннw 
вы'шши всjь'хъ _е=си` дв~о ч\стая.*}

 [Въ недjь'лю ва'iй:] Бг~ъ гд\сь, и= jа=ви'ся на'мъ, 
соста'вите пра'здникъ, и= веселя'щеся прiиди'те возвели'чимъ 
хр\ста`, ва'iами и= вjь'твьми, пjь'сньми зову'ще: 
бл~гослове'нъ гряды'й во и='мя гд\са сп~са на'шегw.

[Въ недjь'лю и~-ю:] Ра'дуйся цр~и'це, мт~родjь'вственная 
сла'во: вся^ка бо о_у=добоwбраща'тельная бл~гоглагw'ливая 
о_у=ста` витi'йствовати не мо'гутъ, тебе` пjь'ти досто'йнw, 
и=з\ъумjьва'етъ %{! im. 0126.tif л. _кс~г w=б.} же  о_у='мъ 
вся'къ твое` рж\ство` разумjь'ти. тjь'мже тя` согла'снw 
сла'вимъ. 

[_О=смогла'сника:]

_Е='vа о_у='бw неду'гwмъ преслуша'нiя, кля'тву всели'ла 
_е='сть: ты' же дв~о бц\де, прозябе'нiемъ чревоноше'нiя, 
мi'рови бл~гослове'нiе процвjьла` _е=си`. тjь'мъ тя` вси` 
велича'емъ.

Сокрове'нное бж~iе неизрече'нное въ тебjь` соверша'ется 
jа='вственное та'инство, дв~о преч\стая: и='бо бг~ъ и=з\ъ 
тебе` воплоти'ся за мл\срдiе. тjь'мже тя` jа='кw бц\ду 
велича'емъ.

Сотвори` держа'ву мы'шцею свое'ю, низложи' бо си^льныя со 
престw'лъ, и= вознесе` смир_е'нныя бг~ъ i=и~левъ. въ ни'хже 
посjьти` на'съ восто'къ съ высоты`, и= напра'вилъ ны` 
_е='сть на пу'ть ми'ра.

Тя` невмjьсти'мое сло'во во о_у=тро'бу вмjьсти'вшую нб~съ 
простра'ннjьйшую и= херувi'мwвъ сла'внjьйшую, бц\де ч\стая, 
пjь'сньми велича'емъ.

Тя` пресла'вную невjь'сту, и= всест~у'ю бц\ду, %{! im. 
0127.tif л. _кс~д} зижди'теля ро'ждшую, неви'димыхъ же и= 
всjь'хъ ви'димыхъ, пjь'сньми велича'емъ.

Тя` неискусобра'чную бц\ду, нб\сный черто'гъ, ро'ждшую 
нача'льника сп~се'нiя на'шегw, пjь'сньми велича'емъ.

Го'рнjьйшая премi'рныхъ о_у=мw'въ и= многоwбра'зныхъ 
херувi'мwвъ вы'шшая, преч\стая мт~и бж~iя, созда'теля 
зачала` _е=си`: ты' бо во тва'ри влады'чествуеши всjь'ми: 
тjь'мже пjь'сньми бц\ду вjь'рнiи тя` велича'емъ.

[Преwбраже'нiя:] Рж\ство` твое` нетлjь'нно jа=ви'ся: бг~ъ 
и=з\ъ боку` тво_е'ю про'йде, jа='кw плотоно'сецъ jа=ви'ся на 
земли`, и= съ человjь'ки поживе`. тя` бц\де тjь'мъ вси` 
велича'емъ.

W\т земноро'дныхъ ро'ждшися, и= творца` ро'ждшая, на'ша 
похвало`, бц\де ч\стая. тя` jа='кw влады'чествующую тва'рьми 
велича'емъ.

Велича'емъ вси` человjьколю'бiе твое` хр\сте` сп~се на'шъ, 
сла'во ра^бъ твои'хъ, и= вjь'нче вjь'рныхъ, возвели'чивый 
па'мять ро'ждшiя тя`. %{! im. 0128.tif л. _кс~д w=б.}

Безсjь'менное рж\ство` твое`, бц\де ч\стая, хр\ста` бг~а 
на'шегw, пjь'сньми немо'лчными велича'емъ.

Тя` jа='кw село` преч\стагw сло'ва, и= прiя'телище дх~а, и= 
бл~говоле'нiя дjь'лателище пое'мъ: въ тебjь' бо 
соизмjьне'нiе сп~се'нiя на'шегw содjь'лася.

_О=гнеро'сную дре'вле пе'щь халде'йскую и= _о=гне'мъ 
неwпа'льнымъ купину` въ сiна'и, бц\ду вси` пjь'сньми 
велича'емъ.

Jа='кw сотвори` мнjь` вели^чiя си'льный, и= ст~о и='мя 
_е=гw`, и= мл\сть _е=гw` въ ро'дъ и= ро'дъ боя'щымся _е='гw.

Дjь'ва мч~нца многострада'льческая дв~ы мт~рь многопjь'тую 
дне'сь въ _е=я` черто'гъ приходя'щую о_у=чрежда'етъ: 
невjьстокраси'тели вси` лику'имъ _о=ч~_еская, бл~гоче'стнw 
цр~и'цу велича'юще.

Тя` па'че вся'кiя мы'сли, мт~рь дв~у _о=трокови'цу 
безневjь'стная, сп~са и= бг~а %{! im. 0129.tif л. _кс~_е} 
неизрече'ннымъ сло'вомъ ро'ждшую по до'лгу вjь'рнiи вси` 
бл~гоче'стнw велича'емъ. 

Непостижи'мое рж\ство` рожде'нiя твоегw` несказа'нное 
бога'тство чистоты` твоея`. по рж\ствjь' бо дв~ствуеши 
_е=ди'на w\т же'нъ, jа='кw ро'ждшая творца` своего`, и= 
ро'гъ сп~си'тельный вjь^рнымъ возвы'сившаго ч\стны'й кр\стъ, 
въ не'мже сп~сшеся тобо'ю, бц\ду вои'стинну велича'емъ.

Твою` преч\стую и= нетлjь'нную о_у=тро'бу дв~о бц\де, бж~iе 
бг~ъ сло'во w=ст~и'вый цjь'лу соблюде`, и=з\ъ нея'же 
проше'дъ четыредесятодне'вный младе'нецъ jа=ви'ся, и='же 
прино'сится jа='кw зако'на творе'цъ и= законода'тель: 
_е=го'же велича'емъ.

Въ тебjь` бц\де на'ше о_у=мале'нiе преста`, неви'димое бо 
сло'во во о_у=тро'бjь твое'й прiе'мшая, сугу'ба того` 
родила` _е=си`, бг~а вку'пjь и= чл~вjь'ка: на него'же 
херувi'ми воззрjь'ти не дерза'ютъ: тjь'мже тя` велича'емъ 
преч\стая. %{! im. 0130.tif л. _кс~_е w=б.}

По рж\ствjь` тя` ч\стая, и= пре'жде рж\ства`, и= въ 
рж\ствjь` преч\стая, вся` тва'рь проповjь'дающи, jа='кw 
бц\ду и='стинную велича'емъ.

Пое'мъ тя` прест~а'я дв~о мт~и сла'вная, jа='кw прозябла` 
_е=си` нб\сный кла'съ хр\ста` бг~а, па'че вся'кiя мы'сли, 
w\т тебе` хлjь'бъ бы'сть живо'тный вjь^рнымъ. тjь'мъ ти` 
зове'мъ: ра'дуйся непоро'чная, пребы'вшая дв~а по рж\ствjь` 
ч\стая.

Мwv"се'й на горjь` неwпали'мую купину` ви'дjь, i=w'сифъ въ 
верте'пjь неизрече'нное рж\ство` слы'ша, нескве'рная дв~о, 
безму'жная мт~и, пjь'сньми тя` бц\де велича'емъ. %{! im. 
0131.tif л. _кс~s}


