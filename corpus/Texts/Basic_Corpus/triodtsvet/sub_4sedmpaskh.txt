<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Въ пято'къ д~-я седми'цы по па'сцjь, ве'чера,

_о=бы'чная каfi'сма.

На Гд\си воззва'хъ, стiхи^ры пра'здника г~. 
Гла'съ а~.

Подо'бенъ: Нб\сныхъ чинw'въ:

Творе'цъ всjь'хъ и= жи'зни пода'тель, _о=ц~у` 
бж~е'ственному соприсносу'щное сло'во, во'лею w\т дв~ы 
пло'ть прiи'мъ, бы'въ человjь'къ, неизрече'нныя 
прему'дрости, jа='кw бл~гъ всjь^мъ и=сточи` о_у=ч_е'нiя.

Пра'зднику преполови'вшуся i=уде'йскому хр\сте`, 
во ст~и'лищи предста'лъ _е=си`, зако'ну вл\дка, о_у=чя` 
вла'стiю, и= кни'жники w=блича'я, jа='коже пи'сано 
_е='сть, и= о_у=страша'я прему'дростiю слове'съ твои'хъ, 
и= чуде'съ показа'ньми.

Пода'тель прему'дрости, и= до'брыхъ и=злiя'тель, 
и=злива'яй бж~е'ств_енныя струи^ w\т и=сто'чника 
приснотеку'щагw, прiиди'те ко мнjь`, зове'тъ, во'ду 
жи'зни жа'ждущiи почерпи'те, и= рjь'ки и=з\ъ чре'ва 
ва'шегw, глаго'летъ, дарова'нiй бж~е'ственныхъ потеку'тъ.

И= мине'и г~. Сла'ва: гла'съ а~. I=wа'нна мона'ха:

Пятдеся'тницы наста` дне'й преполове'нiе, въ 
не'мже хр\сто'съ w=бнажи'въ малови'днw бж~е'ственную 
си'лу, разсла'бленнаго стягну` сло'вомъ, того` w\т 
_о=дра` возста'вивъ, и= бг~олjь'пнw чудотворя` въ 
зда'нномъ тjь'лjь, человjь'кwмъ дарова` вjь'чный живо'тъ, 
и= ве'лiю ми'лость.

И= ны'нjь: бг~оро'диченъ, гла'съ г~:

Ка'кw не диви'мся, бг~ому'жному рж\ству` твоему` 
пречестна'я; и=скуше'нiя бо му'жескагw не прiе'мши (л. 
рк~з) всенепоро'чная, родила` _е=си` без\ъ _о=ц~а` сн~а 
пло'тiю, пре'жде вjь'къ w\т _о=ц~а` рожде'ннаго без\ъ 
мт~ре: ника'коже претерпjь'вшаго и=змjьне'нiя, и=ли` 
смjьше'нiя, и=ли` раздjьле'нiя, но _о=бою` сущ_еству` 
сво'йство цjь'ло сохра'ншаго. тjь'мже мт~и дв~о вл\дчце, 
того` моли` спасти'ся душа'мъ, правосла'внw бц\ду 
и=сповjь'дающихъ тя`.

На %[стiхо'внjь%] стiхи^ры %[_о=смогла'сника%]. 
гла'съ г~:

Твои'мъ кр\сто'мъ хр\сте` сп~се, сме'рти держа'ва 
разруши'ся, и= дiа'воля пре'лесть о_у=праздни'ся: ро'дъ 
же человjь'ческiй вjь'рою спаса'емый, пjь'снь тебjь` 
всегда` прино'ситъ.

Стi'хъ: Гд\сь воцари'ся, въ лjь'поту w=блече'ся.

Просвjьти'шася вся'ч_еская, воскресе'нiемъ твои'мъ 
гд\си, и= ра'й па'ки w\тве'рзеся, вся' же тва'рь 
восхваля'ющи тя`, пjь'снь тебjь` всегда` прино'ситъ.

Стi'хъ: И='бо о_у=тверди` вселе'нную:

Сла'влю _о=ц~а` и= сн~а си'лу, и= дх~а ст~а'гw 
пою` вла'сть, нераздjь'льное, несозда'нное бж~ество`, 
тр\оцу _е=диносу'щную, ца'рствующую въ вjь'къ вjь'ка.

Стi'хъ: До'му твоему` подоба'етъ ст~ы'ня:

Стра'стiю твое'ю хр\сте`, w=мрачи'вый со'лнце, и= 
свjь'томъ твоегw` воскресе'нiя, просвjьти'вый 
вся'ч_еская, прiими` на'шу вече'рнюю пjь'снь 
человjьколю'бче.

Сла'ва, и= ны'нjь: гла'съ а~:

Во ст~и'лище прише'лъ _е=си` прему'дросте бж~iя, 
преполовля'ющуся пра'зднику, о_у=чя` и= w=блича'я 
непокори^выя i=уд_е'и, фарiсе'и и= кни'жники, и= вопiя` 
со дерзнове'нiемъ къ ни'мъ: жа'ждай да гряде'тъ ко мнjь`, 
и= пiе'тъ во'ду живо'тную. и= не вжа'ждетъ въ вjь'къ. 
вjь'руяй мое'й (л. рк~з w=б.) бла'гости, рjь'ки потеку'тъ 
и=з\ъ чре'ва _е=гw` жи'зни вjь'чныя. _w бла'гости и= 
благоутро'бiя твоегw` хр\сте` бж~е на'шъ, сла'ва тебjь`.

Тропа'рь пра'здника. И= w\тпу'стъ.

Въ суббw'ту д~-я седми'цы по па'сцjь, на 
о_у='трени.

По а~-мъ стiхосло'вiи сjьда'льны воскре'сны, гла'съ 
г~:

Хр\сто'съ w\т ме'ртвыхъ воста`, нача'токъ 
о_у=со'пшихъ, перворожде'нъ тва'ри, и= содjь'тель всjь'хъ 
бы'вшихъ, и=стлjь'вшее _е=стество` ро'да на'шегw въ 
себjь` само'мъ w=бнови`: не ктому` сме'рте w=блада'еши, 
и='бо всjь'хъ вл\дка держа'ву твою` разруши`.

Стi'хъ: Воскресни` гд\си бж~е мо'й:

Пло'тiю сме'рти вкуси'вый гд\си, го'ресть сме'рти 
пресjь'клъ _е=си` воста'нiемъ твои'мъ, и= чл~вjь'ка на 
ню` о_у=крjьпи'вый, пе'рвыя кля'твы w=долjь'нiе 
призыва'я: защи'тниче жи'зни на'шея, хр\сте` бж~е, сла'ва 
тебjь`.

Сла'ва, и= ны'нjь: бг~оро'диченъ:

Тя` хода'тайствовавшую спасе'нiе ро'да на'шегw 
воспjьва'емъ бц\де дв~о: пло'тiю бо w\т тебе` воспрiя'тою 
сн~ъ тво'й, и= бг~ъ на'шъ, кресто'мъ воспрiи'мъ стра'сть, 
и=зба'ви на'съ w\т тли`, jа='кw чл~вjьколю'бецъ.

По в~-мъ стiхосло'вiи, сjьда'ленъ гла'съ и~.

Подо'бенъ: Прему'дрости:

Пра'зднику преполови'вшуся зако'нному, бы'лъ 
_е=си` о_у=чя` сп~се мо'й во святи'лищи, и= w=блича'я 
безу'мiе невjь'рныхъ _е=вре'_евъ, и= вопiя` къ наро'дwмъ 
бж~е'ственнымъ гла'сомъ, (л. рк~и) jа='кw 
чл~вjьколю'бецъ: жа'ждай, взыва'лъ _е=си`, да гряде'тъ ко 
мнjь` и= пiе'тъ. тjь'мже w=бjьща'лъ _е=си` вjь'рующымъ 
пода'ти весе'лiя во'ды w\т и=сто'чника нетлjь'ннагw. 
сегw` ра'ди вопiе'мъ ти`: низпосли` хр\сте` бж~е дх~а 
твоего` ст~а'го, и= спаси` на'съ, jа='кw _е=ди'нъ _е=си` 
многоми'лостивый. [Два'жды.]

Воскресе'нiе хр\сто'во: _Псало'мъ н~. Канw'ны 
пра'здника, со i=рмосы` на s~, и= ст~а'гw _о=би'тели на 
д~, и= мине'и на д~. Конда'къ, и= _е=_ксапостiла'рiй 
пра'здника.

На %[хвали'техъ%] поста'вимъ стiхи` д~, и= пое'мъ 
стiхи^ры воскре'сны, гла'съ г~:

Прiиди'те вси` jа=зы'цы, о_у=разумjь'йте стра'шныя 
та'йны си'лу: хр\сто'съ бо сп~съ на'шъ, _е='же въ 
нача'лjь сло'во, распя'тся на'съ ра'ди, и= во'лею 
погребе'ся, и= воскре'се и=з\ъ ме'ртвыхъ, _е='же спасти` 
вся'ч_еская, тому` поклони'мся.

Повjь'даша вся^ чудеса` стра'жiе твои` гд\си: но 
собо'ръ суеты` и=спо'лни мздо'ю десни'цу и='хъ, скры'ти 
мня'ше воскр\снiе твое`, _е='же мi'ръ сла'витъ: поми'луй 
на'съ.

Ра'дости вся^ и=спо'лнишася, воскресе'нiя и=ску'съ 
прiи'мшя. марi'а бо магдали'на ко гро'бу прiи'де, и= 
w=брjь'те а='гг~ла на ка'мени сjьдя'ща, ри'зами 
блиста'ющася, и= глаго'люща: что` и='щете жива'гw съ 
ме'ртвыми; нjь'сть здjь`, но воста`, jа='коже рече`, 
предваря'я вы` въ галiле'и.

Во свjь'тjь твое'мъ вл\дко, о_у='зримъ свjь'тъ 
чл~вjьколю'бче: воскре'слъ бо _е=си` и=з\ъ ме'ртвыхъ, 
спасе'нiе ро'ду человjь'ческому да'руяй, да тя` вся` 
тва'рь славосло'витъ _е=ди'наго безгрjь'шнаго: поми'луй 
на'съ.

Сла'ва, и= ны'нjь: гла'съ д~. А=нато'лiа:

Просвjьти'вшеся бра'тiе воскресе'нiемъ сп~са 
хр\ста`, и= (л. рк~и) дости'гше преполове'нiя пра'здника 
вл\дчня, прiи'скреннw сохрани'мъ за'пwвjьди бж~iя, да 
досто'йни бу'демъ и= вознесе'нiе пра'здновати, и= 
прише'ствiе получи'ти ст~а'гw дх~а.

На %[стiхо'внjь%] стiхи^ры подо'бны, гла'съ в~: 
До'ме _е=vфра'fовъ:

Теку'щiй и=сто'чникъ твоея` прему'дрости, во'ду 
духо'вную и=сточа'етъ, ю='же пiю'ще, догма^тъ 
бж~е'ственныхъ и=сполня'емся.

Стi'хъ: Помяни` со'нмъ тво'й:

О_у=язвля'шеся лю'тый _е=вре'йскiй ро'дъ 
вои'стинну, слы'ша тя` сло'ве, науча'юща наро'ды 
спаси'тельнымъ о_у=че'нiемъ.

Стi'хъ: Бг~ъ же цр~ь на'шъ, пре'жде вjь'ка:

Прише'лъ _е=си` содjь'телю на сiw'нъ, и= ста'лъ 
_е=си` посредjь` люде'й твои'хъ, и= лю'демъ да'лъ _е=си` 
благода'ть спаси'тельную.

Сла'ва, и= ны'нjь: гла'съ д~:

Гд\си, пре'жде честна'гw твоегw` кр\ста`, 
пра'зднику преполови'вшуся, во святи'лище вше'лъ _е=си`, 
i=уд_е'и со дерзнове'нiемъ о_у=чя`, мwv"се'емъ и= въ 
зако'нjь тобо'ю законополож_е'ннымъ. о_у=жаса'ющеся же 
хр\сте` твоея` прему'дрости неизрече'нному та'инству, 
_е='же на тя` ропта'нiю въ себjь` за'вистiю поуча'хуся. 
ка'кw се'й вjь'сть пи'смена не о_у=чи'вся; не вjь'дяще 
тебе` сп~са ду'шъ на'шихъ.

На %[лiтургi'и%] блаж_е'нна, пjь'снь _е~. И= прокi'менъ 
пра'здника. А=п\слъ дjья'нiй, зача'ло к~f: Возложи` 
и='рwдъ ца'рь ру'цjь: А=ллилу'iа, пра'здника. _Е=v\глiе 
i=wа'нна, зача'ло л~а: Рече` гд\сь къ вjь'ровавшымъ 
_е=му` i=уде'wмъ: Прича'стный пра'здника.