<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. г~_i w=б.)

Вjь'домо же бу'ди и= се`, jа='кw мя'съ правосла'внiи 
хрiстiа'не къ це'ркви не прино'сятъ, но въ до'мъ ко 
i=ере'ю.

Моли'тва во _е='же благослови'ти бра^шна мя'съ, во 
ст~у'ю и= вели'кую недjь'лю па'схи.

Твори'тъ i=ере'й: Блг\све'нъ бг~ъ на'шъ: 
Хр\сто'съ воскре'се: три'жды. Та'же: Гд\су 
помо'лимся. Гд\си поми'луй.

При'зри гд\си i=и~се хр\сте` бж~е на'шъ, на 
бра^шна мя'съ, и= w=святи` я=`, jа='коже w=святи'лъ 
_е=си` _о=вна`, _е=го'же (л. д~_i) тебjь` приведе` 
вjь'рный а=враа'мъ, и= а='гнца, _е=го'же тебjь` а='вель 
во всепло'дiе принесе`: подо'бнjь и= тельца` 
о_у=пита'ннаго, _е=го'же жре'ти повелjь'лъ _е=си` сы'нови 
твоему` заблу'ждшему, и= па'ки къ тебjь` возвра'щшемуся: 
да jа='коже то'й сподо'бися твоея` бл~гости наслади'тися, 
си'це и= w=сщ~е'нныхъ w\т тебе`, и= бл~гослове'нныхъ 
наслади'мся въ пи'щу всjь'хъ на'съ. ты' бо _е=си` 
и='стинная пи'ща, и= пода'тель благи'хъ, и= тебjь` сла'ву 
возсыла'емъ со безнача'льнымъ твои'мъ _о=ц~е'мъ, и= 
прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ. 
а=ми'нь.

Моли'тва во _е='же бл~гослови'ти сы'ръ и= jа='ица.

Jа='ица же и= сы'ръ принес_е'нныя поставля'ются въ 
притво'рjь, въ цр~ковь же w\тню'дъ не подоба'етъ 
вноси'ти.

Сщ~е'нникъ же и=зше'дъ глаго'летъ: Гд\су 
помо'лимся.

Вл\дко гд\си бж~е на'шъ, зижди'телю и= содjь'телю 
всjь'хъ, бл~гослови` млеко` w=густjь'вшее, съ ни'мже и= 
jа='ица, и= на'съ соблюди` во бл~гости твое'й, jа='кw да 
причаща'ющеся и=`хъ, твои'хъ незави'стнw пода'тельныхъ 
дарw'въ и=спо'лнимся, и= неизглаго'ланныя твоея` 
бл~гости: jа='кw твоя` держа'ва, и= твое` _е='сть 
цр\ство, и= си'ла, и= сла'ва, _о=ц~а`, и= сн~а, и= 
ст~а'гw дх~а, ны'нjь и= при'снw, и= во вjь'ки вjькw'въ. 
а=ми'нь.

Вjь'стно же бу'ди: jа='кw сицевы'й, мя'съ и= 
набjь'лу, прино'съ, нjь'сть па'сха, ниже` а='гнецъ, 
jа='коже нjь'цыи глаго'лютъ, и= прiе'млютъ, и= _е=му` со 
вся'кимъ говjь'нiемъ jа='коже нjь'коей ст~ы'ни 
причаща'ются, но просто'е приноше'нiе. не а='ки бо сiе` 
въ же'ртву бг~у приноси'тися и='мать, но то'кмw да 
начина'ющымъ по постjь` мя'со (л. д~_i w=б.) и= сы'ръ 
jа='сти, w\т i=ере'а предложе'нными моли'твами въ снjь'дь 
бл~гослове'но бу'детъ: па'сха бо са'мъ хр\сто'съ _е='сть 
и= а='гнецъ взе'мляй грjьхи` мi'ра, на _о=лтари` въ 
безкро'вной же'ртвjь, въ пречи'стыхъ та'йнахъ, честна'гw 
тjь'ла, и= животворя'щiя кро'ве своея`, w\т i=ере'а бг~у 
и= _о=ц~у` приноси'мый, и= тому` досто'йнw причаща'ющiися 
и='стинную jа=дя'тъ па'сху. И= сегw` ра'ди _о='ныя 
прино'сы, jа='кw не су'ть па'сха, во _о=лта'рь и=ли` въ 
цр~ковь не досто'итъ вноси'ти, но внjь` цр~кве, и=ли` въ 
притво'рjь, моли'твою бл~гослови'ти, по тре'тiему 
пра'вилу ст~ы'хъ а=по'стwлъ глаго'лющихъ: А='ще кто` 
_е=пi'скопъ, и=ли` пресвv'теръ, кромjь` вчине'нiя гд\сня 
w= же'ртвjь, и=на^я нjь^кая ко _о=лтарю` принесе'тъ, 
ме'дъ и=ли` млеко`, и=ли` вмjь'стw вiна` сiке'ру. сi'есть 
_о=лови'ну, и=ли` медови'ну, и=ли` пти^цы, и=ли` ка'я 
живw'тная, и=ли` сw'чива, ра'звjь гро'здiя въ лjь'тjь, и= 
_е=ле'а на свjь'щники, и= fv"мiа'ма во вре'мя лiтургi'и, 
да и=зве'ржется. И= по шесто'му собо'ру, и='же въ 
тру'ллjь, въ пра'вилjь ч~f-мъ, глаго'лющу: И= сему` во 
а=рме'нстjьй странjь` быва'ти о_у=вjь'дjьхомъ, jа='кw 
нjь'цыи вну'трь во ст~ы'хъ _о=лтарjь'хъ о_у='ды мя'съ 
варя'ще, ча'сти прино'сятъ свяще'нникwмъ, жидо'вски 
раздjьля'юще. Тjь'мже цр~ковь непоро'чну храня'ще, 
о_у=зако'нихомъ, jа='кw не подоба'етъ ниеди'ному же 
свяще'ннику разли'чныхъ мя'съ часте'й w\т принося'щихъ 
прiима'ти, но тjь'ми дово'льни да бу'дутъ, jа='же 
принося'щему возмня'тся. Сицево'му приноше'нiю быва'ему 
внjь` цр~кви: а='ще же кто` сегw` не сотвори'тъ, да 
w\тлучи'тся.



Послjь'дованiе а='ртоса, въ де'нь ст~ы'я па'схи:

По w\тпу'стjь бж~е'ственныя лiтургi'и, взе'мшу 
i=ере'ю _о='бразъ воскр\снiя хр\сто'ва, дiа'кону же 
прiи'мшу w\т и='нагw а='ртосъ цр\скими враты`, а='ще во 
_о=лтарjь` бу'детъ. [зри`] [Въ нjь'кихъ же 
_о=би'телехъ на а=нало'гiи, во хра'мjь на сiе` 
о_у=стро'енномъ, ку'пнw со _о='бразомъ (л. _е~_i) 
воскр\снiя гд\сня поставля'ется, и= ко а=нафо'рjь 
и=ду'ще цjьлу'ютъ пе'рвjье пра'здникъ, та'же а='ртосъ.]

И= дiа'конъ взе'млетъ _е=го` и=з\ъ мjь'ста, съ 
панагiа'ромъ, и= въ рука'хъ несе'тъ, пред\ъиду'щей 
лампа'дjь, и=ли` двjьма`. Настоя'тель же и= бра'тiя вся` 
по чи'ну своему` и=схо'дятъ со а='ртосомъ, [сi'есть 
хлjь'бомъ, просфоро'ю всецjь'лою на се` со кр\сто'мъ на 
не'й и=з\ъwбраже'ннымъ о_у=гото'ванною] и=з\ъ цр~кве въ 
трапе'зу, вмjь'стw _псалма`, Вознесу' тя бж~е мо'й: 
Хр\сто'съ воскре'се: пою'ще. Параекклисiа'рху же, 
и= про'чей бра'тiи во вся` зво'ны о_у=даря'ющымъ.

И= вше'дше въ трапе'зу поставля'ютъ пра'здникъ и= 
а='ртосъ на мjь'стjьхъ и='хъ. И= глаго'летъ настоя'тель: 
Хр\сто'съ воскре'се: три'жды. и= _О='ч~е на'шъ: 
Сла'ва и= ны'нjь: Гд\си поми'луй. три'жды. 
Бл~гослови`. Настоя'тель: Хр\сте` бж~е, бл~гослови` 
jа='стiе: И= про'чее. Мы' же: А=ми'нь. Сjьда'емъ 
кi'йждо на мjь'стjь свое'мъ, со вся'кимъ безмо'лвiемъ и= 
бл~гоговjь'инствомъ. И= быва'етъ о_у=тjьше'нiе ве'лiе на 
вся^. И= чте'нiе по _о=бы'чаю. По _о=бы'чной трапе'зjь 
востаю'ще бра'тiя, поставля'ютъ а='ртосъ на трапе'зjь, 
пою'ще: Хр\сто'съ воскре'се: три'жды. И= Гд\си 
поми'луй, три'жды. Бл~гослови`. Та'же кела'рь 
прiе'мъ _о=бы'чное проще'нiе w\т настоя'теля и= бра'тiи: 
Бл~гослови'те мя` _о=ц~ы` ст~i'и, и= прости'те мя` 
грjь'шнаго. Мы' же рече'мъ: Бг~ъ да прости'тъ и= 
бл~гослови'тъ. Та'же сне'мъ камила'vхiй, возгласи'тъ, 
вмjь'стw, Вели'ко и='мя ст~ы'я тр\оцы: Хр\сто'съ 
воскре'се. _е=ди'ножды. На'мъ же w\твjьща'ющымъ: 
Вои'стинну воскре'се: То'йжде назна'менавъ 
кр\сто_обра'знw а='ртосомъ, глаго'летъ: Покланя'емся 
_е=гw` тридне'вному воскр\снiю: полага'етъ и=` на 
панагiа'рjь. Пото'мъ прино'ситъ кела'рь а='ртосъ съ 
панагiа'ромъ къ настоя'телю, и= цjьлу'етъ а='ртосъ и= 
вся` по не'мъ бра'тiя, пою'ще пjь'снь f~-ю. I=рмо'съ: 
Свjьти'ся свjьти'ся: И= прw'чая, _о='ба тропаря` тоя` 
пjь'сни. И= па'ки (л. _е~_i w=б.) i=рмо'съ: 
Свjьти'ся, свjьти'ся: По цjьлова'нiи же просфоры` w\т 
всjь'хъ, возврати'вся кела'рь, поставля'етъ ю=` пред\ъ 
настоя'телемъ, и= рече'тъ стi'хъ: Мл~твами ст~ы'хъ 
_о=ц~ъ на'шихъ, гд\си i=и~се хр\сте` бж~е на'шъ, поми'луй 
на'съ. И= мы`: А=ми'нь. И= пое'мъ: Хр\сто'съ 
воскре'се: три'жды. Сла'ва: v=пакои` глаго'лемъ: 
Предвари'вшыя о_у='тро: И= ны'нjь: конда'къ: А='ще 
и= во гро'бъ: Гд\си поми'луй, три'жды. 
Бл~гослови`. Настоя'тель: Бл~гослове'нъ бг~ъ 
ми'луяй, и= пита'яй на'съ w\т свои'хъ бога'тыхъ дарw'въ, 
свое'ю бл~года'тiю и= чл~вjьколю'бiемъ, всегда`, ны'нjь 
и= при'снw, и= во вjь'ки вjькw'въ. И= мы`: А=ми'нь. 
Та'же настоя'тель: Бг~ъ да прости'тъ и= поми'луетъ 
послужи'вшихъ на'мъ. И= а='бiе и=схо'дитъ и=з\ъ 
трапе'зы въ цр~ковь, и= бра'тiя вся` по чи'ну своему`, 
пред\ъиду'щу i=ере'ю со i=кw'ною воскр\снiя хр\сто'ва, и= 
дiа'кону со а='ртосомъ, и= кли'рiкwмъ пою'щымъ: 
Хр\сто'съ воскре'се: Тогда` параекклисiа'рхъ и= 
прw'чая бра'тiя о_у=даря'ютъ во вся^ зво'ны. Вше'дшу же 
настоя'телю и= бра'тiи въ цр~ковь, i=ере'й и= дiа'конъ 
поставля'ютъ на свои'хъ и=`мъ мjь'стjьхъ i=кw'ну и= 
а='ртосъ: мы' же пое'мъ: И= на'мъ дарова` живо'тъ 
вjь'чный: И= и='демъ въ к_е'ллiи своя`.

Си'це же возслjь'дуется цjьлова'нiе w= просфорjь`, 
jа='же _е='сть а='ртосъ, чрез\ъ всю` седми'цу ст~ы'я 
свjь'тлыя недjь'ли, да'же до суббw'ты.

%[Подоба'етъ вjь'дати%], jа='кw а='ще случи'тся 
бра'ту ко'ему w\тити` ко гд\су въ сiю` ст~у'ю седми'цу 
па'схи: и= w= се'мъ зри` всегw` послjь'дованiя си'хъ 
дне'й w= о_у=со'пшихъ въ тре'бникjь.

