<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. _i~)

W= часjь'хъ святы'я па'схи и= всея` свjь'тлыя 
седми'цы.

Подоба'етъ вjь'дати, jа='кw w\т сегw` дне` ст~ы'я и= 
вели'кiя недjь'ли па'схи, да'же до суббw'ты, часы` и= 
повече'рiе си'це пою'тся.

Наче'ншу i=ере'ю: Бл~гослове'нъ бг~ъ на'шъ: 
Хр\сто'съ воскре'се и=з\ъ ме'ртвыхъ, три'жды.

Та'же глаго'лемъ три'жды:

Воскр\снiе хр\сто'во ви'дjьвше, поклони'мся 
ст~о'му гд\су i=и~су, _е=ди'ному безгрjь'шному. Кр\сту` 
твоему` покланя'емся, хр\сте`, и= ст~о'е воскр\снiе твое` 
пое'мъ и= сла'вимъ: ты' бо _е=си` бг~ъ на'шъ, ра'звjь 
тебе` и=но'гw не зна'емъ, и='мя твое` и=мену'емъ. 
Прiиди'те вси` вjь'рнiи, поклони'мся ст~о'му хр\сто'ву 
воскр\снiю: се' бо прiи'де кр\сто'мъ ра'дость всему` 
мi'ру. Всегда` бл~гословя'ще гд\са, пое'мъ воскр\снiе 
_е=гw`: распя'тiе бо претерпjь'въ, сме'ртiю сме'рть 
разруши`.

Та'же v=пакои`, гла'съ д~, _е=ди'нощи:

Предвари'вшыя о_у='тро jа=`же w= марi'и, и= 
w=брjь'тшыя ка'мень w\твале'нъ w\т гро'ба, слы'шаху w\т 
а='гг~ла: во свjь'тjь присносу'щнjьмъ су'щаго съ 
ме'ртвыми что` и='щете jа='кw человjь'ка; ви'дите 
грw'бныя пел_ены`, тецы'те, и= мi'ру проповjь'дите, 
jа='кw воста` гд\сь, о_у=мертви'вый сме'рть, jа='кw 
_е='сть сн~ъ бг~а, сп~са'ющагw ро'дъ человjь'ческiй.

Посе'мъ конда'къ, гла'съ и~, _е=ди'нощи:

А='ще и= во гро'бъ снизше'лъ _е=си`, безсме'ртне, 
но а='дову разруши'лъ _е=си` си'лу, и= воскр\слъ _е=си` 
jа='кw побjьди'тель, хр\сте` бж~е, жена'мъ мv"роно'сицамъ 
вjьща'вый, ра'дуйтеся, и= твои'мъ а=п\слwмъ ми'ръ 
да'руяй, па'дшымъ подая'й воскр\снiе. (л. _i~ w=б.) 

Та'же и= се'й тропа'рь, _е=ди'нощи:

Во гро'бjь пло'тски, во а='дjь же съ душе'ю jа='кw 
бг~ъ, въ раи' же съ разбо'йникомъ и= на пр\сто'лjь бы'лъ 
_е=си`, хр\сте`, со _о=ц~е'мъ и= дх~омъ, вся^ и=сполня'яй 
неwпи'санный.

Сла'ва:

Jа='кw живоно'сецъ, jа='кw рая` краснjь'йшiй, 
вои'стинну и= черто'га вся'кагw ца'рскагw показа'ся 
свjьтлjь'йшiй, хр\сте`, гро'бъ тво'й, и=сто'чникъ на'шегw 
воскр\снiя.

И= ны'нjь, бг~оро'диченъ:

Вы'шнягw w=сщ~е'нное бж~е'ственное селе'нiе, 
ра'дуйся. тобо'ю бо даде'ся ра'дость, бц\де, зову'щымъ: 
бл~гослове'на ты` въ жена'хъ _е=си`, всенепоро'чная 
вл\дчце.

Та'же, Гд\си поми'луй, м~. Сла'ва, и= ны'нjь: 
Ч\стнjь'йшую херувi^мъ: И='менемъ гд\снимъ 
бл~гослови` _о='ч~е. I=ере'й, стi'хъ: Мл~твами 
ст~ы'хъ _о=ц~ъ на'шихъ: Мы' же рече'мъ: А=ми'нь. И= 
па'ки глаго'лемъ подо'бнjь: Хр\сто'съ воскре'се: 
три'жды. Сла'ва, и= ны'нjь: Гд\си поми'луй. 
три'жды. Блг\сви`. И= w\тпу'стъ пе'рвагw часа`.

Си'мъ же _о='бразомъ пое'тся за тре'тiй, за шесты'й, 
пред\ъ лiтургi'ею. Та'кожде и= пред\ъ вече'рнею, за 
девя'тый ча'съ: и= за повече'рiе _е=ди'ножды. Та'кожде и= 
за полу'нощницу. [зри`] А='ще ли не бу'детъ когда` по 
ну'ждjь лiтургi'и: вмjь'стw и=з\ъwбрази'тельныхъ, 
глаго'лемъ си'це: Хр\сто'съ воскре'се: три'жды. 
Воскресе'нiе хр\сто'во: _е=ди'ножды. Посе'мъ: 
Предвари'вшыя о_у='тро: Сла'ва: конда'къ: А='ще и= 
во гро'бъ: И= ны'нjь: _Е=диноро'дный сн~е: Посе'мъ 
блаж_е'нна w\т канw'на, пjь'снь г~ и= s~. I=ере'й: 
Прему'дрость. Чте'цъ надписа'нiе а=п\сла, и= са'мое 
чте'нiе. Посе'мъ i=ере'й _е=v\глiе. Та'же, Помяни` 
на'съ гд\си: Ли'къ нб\сный: И= посе'мъ: Вjь'рую 
во _е=ди'наго бг~а: W=сла'би, w=ста'ви: И= по 
_О='ч~е на'шъ: (л. а~_i) конда'къ: А='ще и= во 
гро'бъ: Сла'ва и= ны'нjь: бг~оро'диченъ: Вы'шнягw 
w=сщ~е'нное: Гд\си поми'луй, м~. Та'же: _Е=ди'нъ 
ст~ъ, _е=ди'нъ гд\сь i=и~съ хр\сто'съ, во сла'ву бг~а 
_о=ц~а`. а=ми'нь. И= посе'мъ вмjь'стw, Бу'ди 
и='мя гд\сне: Хр\сто'съ воскре'се: три'жды. Та'же, 
_псало'мъ л~г: Бл~гословлю` гд\са на вся'кое вре'мя: 
коне'цъ: не лиша'тся вся'кагw бла'га. И= посе'мъ 
w\тпу'стъ. И= и=схо'димъ въ трапе'зу.


