<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Во вто'рникъ ве'чера,

На Гд\си воззва'хъ: стiхи^ры подо'бны 
пра'здника, г~: и= мине'и г~.

Стiхи^ры пра'здника, гла'съ д~. Подо'бенъ: Jа='кw 
до'бля:

Зря'щымъ бж~_е'ственнымъ твои^мъ о_у=ченикw'мъ, 
возне'слся _е=си` къ нб\снымъ, и= сjь'лъ _е=си` w=десну'ю 
роди'теля, тогw` неразлуче'нный пресу'щественный сн~е: и= 
jа='коже ре'клъ _е=си`, посла'лъ _е=си` о_у=тjь'шителя, 
нб\сныя земны^я сотворя'юща, му^дрыя и= бг~оглагw'ливыя, 
и= сщ~_е'нныя а=п\слы твоя^.

Воплоти'лся _е=си` за неизрече'нную i=и~се 
бл~гость, и= кр\стъ и= сме'рть безсме'ртне во'лею 
претерпjь'лъ _е=си`, и= па'ки тридне'венъ воскре'съ и=з\ъ 
ме'ртвыхъ, по дне'хъ четы'редесятихъ возне'слся _е=си`, 
w\т_ону'дуже пе'рвjье соше'лъ _е=си`, о_у=мири'въ 
земна^я, и= всjь'хъ приве'дъ роди'телю.

На _о='блацjьхъ jа='кw ви'дjьша тя` взима'ема 
гд\си, му'дрiи а=п\сли, рыда'юще и= сjь'тованiя 
и=спо'лнени, вопiя'ху со слеза'ми: не w=ста'ви си'рыхъ, 
и=`хже за милосе'рдiе возлюби'лъ _е=си`, но посли` на 
ны`, jа='коже w=бjьща'лъ _е=си` всеще'дре, прест~а'го 
твоего` дх~а, просвjьща'ющаго ду'шы на'шя.

Сла'ва, и= ны'нjь: гла'съ _е~:

Прiиди'те вjь'рныхъ собра'нiе, о_у=му` та'йнw 
научи'вшеся о_у=ченикw'въ хр\сто'выхъ, непреста'нную 
пjь'снь рце'мъ, и= jа='кw а=п\сли, на _е=леw'нской горjь` 
съ дв~домъ возопiи'мъ: взы'де бг~ъ въ воскликнове'нiи, 
гд\сь во гла'сjь тру'бнjь, да и=зба'витъ кwлjь'на 
чл~вjь'ч_еская w\т собла^знъ го'рдагw, и= просвjьти'тъ 
ду'шы на'шя. (л. с~к w=б.)

На %[стiхо'внjь%] стiхи^ры, гла'съ в~. Подо'бенъ: 
До'ме _е=vфра'fовъ:

Чу'до новолjь'пное, человjь'ческое бо _е=стество` 
на нб~са` взы'де, соедини'вшееся сло'ву бг~у 
вседержи'телю.

Стi'хъ: Вси` jа=зы'цы восплещи'те рука'ми:

Возсiя` jа='сный и= всесвjь'тлый де'нь, вл\дки 
бж~е'ственнагw на нб~са` восхожде'нiя, просвjьща'ющiй 
вся'ч_еская.

Стi'хъ: Взы'де бг~ъ въ воскликнове'нiи:

Jа='коже о_у=ченикw'мъ посла'лъ _е=си` съ высоты` 
сра'сленнаго твоего` дх~а, и= лю'демъ твои^мъ посли` 
хр\сте` сп~се бл~года'ть твою`.

Сла'ва, и= ны'нjь: гла'съ _е~:

Гд\си, взе'млющу ти ся w\т_ону'дуже не разлучи'лся 
_е=си`, вw'инства а='гг~лwвъ и= всjь'хъ безпло'тныхъ, 
ра'достiю вопiя'ху го'рншымъ си'ламъ: возми'те врата` 
кня'зи ва'шя, и= вни'детъ цр~ь сла'вы. престо'лъ бо 
херувi'мскiй взя'тъ тя` съ пло'тiю, гд\си сла'ва тебjь`.

Въ сре'ду на о_у='трени.

По а~-мъ стiхосло'вiи, сjьда'ленъ, гла'съ д~.

Подо'бенъ: Jа=ви'лся _е=си`:

Ко твоему` роди'телю па'ки восте'къ вседjь'телю, 
рабw'въ твои'хъ не w=ста'ви си'рыхъ, о_у=ченицы` jа='кw 
ви'дjьша тя` возне'сшагося, вопiя'ху чл~вjьколю'бче.

Сла'ва, и= ны'нjь: то'йже.

По в~-мъ стiхосло'вiи сjьда'ленъ, гла'съ д~.

Подо'бенъ: Jа=ви'лся _е=си` дне'сь:

Сла^вная о_у=добр_е'нiя бж~е'ственныхъ о_у=мw'въ, 
сла'вы гд\са (л. ск~а) возне'сшагося jа='вjь съ пло'тiю 
ви'дjьвше, врата`, вопiя'ху дру'гъ дру'гу, возми'те.

Сла'ва, и= ны'нjь: то'йже.

_Псало'мъ н~. Канw'нъ пра'здника, со i=рмосы` на и~: 
и= мине'и на д~. Конда'къ и= _е=_ксапостiла'рiй 
пра'здника.

На %[стiхо'внjь%] стiхи^ры, гла'съ s~.

Подо'бенъ: Тридне'венъ воскре'слъ _е=си`:

За кра'йнее благоутро'бiе хр\сте`, роди'лся _е=си` 
и=з\ъ дв~ы пло'тiю, во'лею же претерпjь'вый кр\стъ, 
тридне'венъ воскре'слъ _е=си` и=з\ъ гро'ба всеще'дре, 
совоскреси'вый и= w=живи'вый на'съ.

Стi'хъ: Вси` jа=зы'цы восплещи'те рука'ми:

Зря'щымъ тя` хр\сте` бж~е, бж~е'ств_еннымъ 
о_у=ченикw'мъ, jа='вjь возне'слся _е=си` w\т земли` на 
нб~о, и= си^мъ w=бjьща'лъ _е=си` посла'ти жизнода'вче w\т 
_о=ц~а` дх~а ст~а'го.

Стi'хъ: Взы'де бг~ъ въ воскликнове'нiи:

Диви'тся а='гг~лъ мно'жество, стра'нному 
восхожде'нiю твоему`, и= стра'шному i=и~се всецр~ю`, и= 
врата` нб\сная взя'ти, вопiя'ху го'рншымъ ны'нjь си'ламъ.

Сла'ва, и= ны'нjь, гла'съ s~:

Нjь'дръ _о=те'ческихъ не разлу'чся, сладча'йшiй 
i=и~се, и= съ земны'ми jа='кw человjь'къ пожи'въ, дне'сь 
w\т горы` _е=леw'нскiя возне'слся _е=си` во сла'вjь, и= 
па'дшее _е=стество` на'ше ми'лостивнw возне'съ, _о=ц~у` 
спосади'лъ _е=си`. тjь'мже нб\снiи безпло'тныхъ чи'нове, 
чудеси` о_у=дивля'ющеся, о_у=жаса'хуся о_у='жасомъ, и= 
тре'петомъ содержи'ми, твое` человjьколю'бiе велича'ху. 
съ ни'миже и= мы` земнi'и, _е='же къ на'мъ твое` 
снизхожде'нiе, и= _е='же w\т на'съ вознесе'нiе 
славосло'вяще, (л. ск~а w=б.) мо'лимся глаго'люще: 
о_у=ченики`, и= ро'ждшую тя` бц\ду, ра'дости 
безчи'сленныя и=спо'лнивый во твое` вознесе'нiе, и= на'съ 
сподо'би и=збра'нныхъ твои'хъ ра'дости моли'твами и='хъ, 
вели'кiя ра'ди твоея` ми'лости.

На %[лiтургi'и%] блаж_е'нна w\т канw'на пjь'снь з~-
я, на s~.