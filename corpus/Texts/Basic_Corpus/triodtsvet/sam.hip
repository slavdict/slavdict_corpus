<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. рк~f)

Недjь'ля пя'тая по па'сцjь, самаряны'ни.

Въ суббw'ту ве'чера, на ма'лjьй вече'рни,

на Гд\си воззва'хъ: стiхи^ры воскре'сны д~, 
гла'съ д~: Животворя'щему твоему` кр\сту`: Дре'ва 
преслуша'нiя: Врата` а='дова сокруши'лъ _е=си` гд\си: 
Прiиди'те воспои'мъ лю'дiе: Сла'ва: гла'съ s~: 
При студенцjь` i=а'кwвли: [все` и=щи` напреди` на 
вели'цjьй вече'рни]

И= ны'нjь: бг~оро'диченъ, догма'тiкъ. Гла'съ д~:

Безсjь'меннw зачала` _е=си`, и= родила` _е=си` 
неизрече'ннw, низложи'вшаго си^льныя w\т престw'лъ, и= 
возне'сшаго смир_е'нныя, и= воздви'гшаго ро'гъ 
пома'занныхъ свои'хъ, сла'вящихъ хр\сто'въ кр\стъ и= 
погребе'нiе, и= сла'вное воскресе'нiе. тjь'мже тя` бц\де, 
хода'таицу толи'кихъ бла^гъ, немо'лчными пjь'сньми 
о_у=блажа'емъ, jа='кw моля'щуюся при'снw спасти'ся 
душа'мъ на'шымъ.

На %[стiхо'внjь%]: стiхи'ра воскре'сна: Гд\си, 
возше'дъ на кр\стъ: [и=щи` на вели'цjьй вече'рни.]

Та'же настоя'щыя стiхи^ры подо'бны, прест~ы'я бц\ды, 
гла'съ д~. Подо'бенъ: Зва'нный свы'ше:

Стi'хъ: Помяну` и='мя твое` во вся'комъ ро'дjь и= 
ро'дjь.

И=з\ъ безнача'льна _о=ц~а` сн~ъ безлjь'тнw, 
низхожде'нiя ра'ди и= спасе'нiя человjь'кwвъ, бг~ъ 
человjь'къ бы'сть, да пода'стъ первозда'нному ны'нjь 
ра'й: тогда` и= все` _е=стество` (л. рк~f w=б.) 
и=зба'вится w\т пре'лести sмi'евы, и= _о='бразъ па'дшiй 
спасе'тъ, jа='кw бл~гопремjьни'тель. w\т_ону'дуже мт~рь 
содjь'ла невjьсторо'дицу ч\стую jа='кw нескве'рну, ю='же 
jа='кw а=гкv'ру вси` и= приста'нище о_у=блажа'емъ.

Стi'хъ: Слы'ши дщи` и= ви'ждь:

Воплоще'нна созда'теля всjь'хъ, и=мjь'ла _е=си` во 
о_у=тро'бjь твое'й бг~облаже'нная, воwбрази'вшаго 
человjь'ка, пре'жде па'дшаго преступле'нiемъ sмiи'нымъ: 
бг~а бо родила` _е=си` сего` несказа'ннw на'мъ, и= 
тлjь'нiя свободи'ла _е=си` _е=стество` все` 
w=бветша'вшее, рж\ство'мъ твои'мъ. тjь'мже пое'мъ и= 
сла'вимъ твою` бл~года'ть дв~о безневjь'стная: моли'тися 
не преста'й, спасти'ся душа'мъ на'шымъ.

Стi'хъ: Лицу` твоему` помо'лятся:

Да твоея` всjь^мъ мно'жество ми'лости, и= 
бла'гости w\ткры'еши на'мъ неwпредjьли'мую пучи'ну, 
грjьхи` рабw'въ твои'хъ вся^ загла'ди: и='маши бо 
всенепоро'чная, jа='кw мт~и су'щи бж~iя, вла'сть 
созда'нiя, и= во'диши вся^, jа='кw хо'щеши, си'лою 
твое'ю. и='бо бл~года'ть дх~а ст~а'гw, jа='вjь 
все'льшаяся въ тя`, содjь'йствуетъ ти` во все'мъ при'снw, 
всебл~же'ннjьйшая.

Сла'ва: гла'съ и~: _Е=гда` jа=ви'лся _е=си` во 
пло'ти: [ли'стъ рл~а w=б.]

И= ны'нjь: гла'съ то'йже.

Преполови'вшуся пра'зднику, о_у=ча'щу ти` сп~се, 
глаго'лаху i=уде'_е: w\тку'ду се'й вjь'сть пи'смена не 
о_у=чи'вся; не разумjь'юще, jа='кw ты` _е=си` 
прему'дрость о_у=стро'ившая мi'ръ, сла'ва тебjь`.

W\тпусти'тельный тропа'рь, гла'съ д~: Свjь'тлую 
воскр\снiя про'повjьдь: [и=щи` на о_у='трени, ли'стъ 
рл~в.] Сла'ва и= ны'нjь: (л. р~л) Преполови'вшуся 
пра'зднику: [и=щи` ли'стъ рл~а на w=боро'тjь.] И= 
w\тпу'стъ.

На вели'цjьй вече'рни,

поста'вимъ стiхw'въ _i~. И= пое'мъ стiхи^ры 
воскр\сны г~, и= @восто'чну@{а=нато'лiеву} И= 
преполове'нiю подо'бны г~. И= самаряны'ни самогла'сны, 
г~.

%[Стiхи^ры воскре'сны%], гла'съ д~:

Животворя'щему твоему` кр\сту`, непреста'ннw 
кла'няющеся хр\сте` бж~е, тридне'вное воскресе'нiе твое` 
сла'вимъ: тjь'мъ бо w=бнови'лъ _е=си` и=стлjь'вшее 
человjь'ческое _е=стество` всеси'льне, и= и='же на нб~са` 
восхо'дъ w=бнови'лъ _е=си` на'мъ, jа='кw _е=ди'нъ бл~гъ 
и= человjьколю'бецъ.

Дре'ва преслуша'нiя запреще'нiе разрjьши'лъ _е=си` 
сп~се, на дре'вjь кре'стнjьмъ во'лею пригвозди'вся, и= во 
а='дъ соше'дъ си'льне, см_е'ртныя о_у='зы jа='кw бг~ъ 
растерза'лъ _е=си`. тjь'мже кла'няемся _е='же и=з\ъ 
ме'ртвыхъ твоему` воскресе'нiю, ра'достiю вопiю'ще: 
всеси'льне гд\си, сла'ва тебjь`.

Врата` а='дова сокруши'лъ _е=си` гд\си, и= твое'ю 
сме'ртiю сме'ртное ца'рство разруши'лъ _е=си`, ро'дъ же 
человjь'ческiй w\т тлjь'нiя свободи'лъ _е=си`, живо'тъ и= 
нетлjь'нiе мi'ру дарова'въ, и= ве'лiю ми'лость.

И=на'я стiхи'ра @восто'чна@{а=нато'лiева}:

Прiиди'те воспои'мъ лю'дiе, сп~сово тридне'вное 
воста'нiе, и='мже и=зба'вихомся а='довыхъ нерjьши'мыхъ 
о_у='зъ, и= нетлjь'нiе и= жи'знь вси` воспрiя'хомъ, 
зову'ще: распны'йся, и= погребы'йся, и= воскресы'й, 
спаси' ны воскресе'нiемъ твои'мъ, _е=ди'не 
человjьколю'бче. (л. р~л w=б.)

И= %[стiхи^ры преполове'нiю%], г~, гла'съ то'йже.

Подо'бенъ: Гд\си, возше'дъ на кр\стъ:

Наста` преполове'нiе дне'й: Слы'ша и= 
возвесели'ся: Прибли'жися бж~е'ственнагw: [и=щи` 
ли'стъ р~f.]

И= %[самаряны'ни%] самогла'сны г~, гла'съ а~.

На и=сто'чникъ прише'лъ _е=си`, и=сто'чниче 
чуде'съ, въ шесты'й ча'съ, _е='vинъ о_у=лови'ти пло'дъ: 
_е='vа бо въ то'й и=зы'де и=з\ъ рая`, пре'лестiю 
sмi'евою. прибли'жи бо ся самаряны'ня почерпсти` во'ду, 
ю='же ви'дjьвъ рече` сп~съ: да'ждь ми` во'ду пи'ти, и= 
а='зъ воды` теку'щiя насы'щу тя`. и= во гра'дъ те'кши 
цjьлому'дренная, наро'дwмъ возвjьсти` а='бiе: прiиди'те 
ви'дите хр\ста` гд\са, сп~са ду'шъ на'шихъ.

Гла'съ в~:

На студене'цъ jа='кw прiи'де гд\сь, самаряны'ня 
моля'ше бл~гоутро'бнаго: пода'ждь ми` во'ду вjь'ры, и= 
прiиму` купjь^льныя во'ды, ра'дованiе и= и=збавле'нiе. 
животода'вче гд\си, сла'ва тебjь`.

Собезнача'льный и= соприсносу'щный сн~ъ и= сло'во 
_о='ч~ее, на и=сто'чникъ прiи'де, и=сто'чникъ 
и=сцjьле'нiй, и= жена` w\т самарi'и прiи'де почерпсти` 
во'ду, ю='же ви'дjьвъ рече` сп~съ: да'ждь ми` во'ду 
пи'ти, и= ше'дши пригласи` твоего` му'жа. _о=на' же 
jа='кw человjь'ку глаго'лющи, а= не бг~у, о_у=таи'ти 
тща'шеся, глаго'лаше: не и='мамъ му'жа. и= о_у=чи'тель къ 
не'й: и='стину рекла` _е=си`, не и='мамъ му'жа: пя'ть бо 
и=мjь'ла _е=си`, и= ны'нjь _е=го'же и='маши, нjь'сть 
тво'й му'жъ. _о=на' же w= глаго'лjь о_у=диви'вшися, и= во 
гра'дъ те'кши, наро'дwмъ вопiя'ше, глаго'лющи: прiиди'те 
ви'дите хр\ста`, и='же да'руетъ мi'рови ве'лiю ми'лость. 
(л. рл~а)

Сла'ва: гла'съ s~:

При студенцjь` i=а'кwвли w=брjь'тъ i=и~съ 
самаряны'ню, про'ситъ во'ду w\т нея`, _о=блака'ми 
покрыва'яй зе'млю. _w чудесе`! и='же херувi'мы носи'мый, 
блудни'цjь женjь` бесjь'доваше, воды` прося`, и='же на 
вода'хъ зе'млю повjь'сивый, воды` и=скi'й, и='же 
и=сто'чники и= _е=зе'ра во'дъ и=злива'яй, хотя` привлещи` 
сiю` вои'стинну, о_у=ловля'ему w\т сопоста'та врага`, и= 
напои'ти ю=` водо'ю живо'ю, пали'мую въ безмjь'стiихъ 
лю'тjь, jа='кw _е=ди'нъ бл~гоутро'бный и= 
чл~вjьколю'бецъ.

И= ны'нjь: бг~оро'диченъ, гла'съ д~:

И='же тебе` ра'ди, бг~о_оц~ъ проро'къ дв~дъ, 
пjь'сненнw w= тебjь` провозгласи`, вели^чiя тебjь` 
сотво'ршему: предста` цр~и'ца w=десну'ю тебе`. тя' бо 
мт~рь хода'таицу живота` показа`, без\ъ _о=ц~а` и=з\ъ 
тебе` вочеловjь'читися благоволи'вый бг~ъ: да сво'й па'ки 
w=бнови'тъ _о='бразъ, и=стлjь'вшiй страстьми`, и= 
заблу'ждшее горохи'щное w=брjь'тъ _о=вча`, на ра'мо 
воспрiи'мъ, ко _о=ц~у` принесе'тъ, и= своему` хотjь'нiю, 
съ нб\сными совоку'питъ си'лами, и= спасе'тъ бц\де мi'ръ, 
хр\сто'съ и=мjь'яй ве'лiю и= бога'тую ми'лость.

Вхо'дъ. Прокi'менъ дне`. На лiтi'и стiхи'ра 
хра'ма.

Сла'ва, и= ны'нjь: гла'съ г~:

Да ра'дуется дне'сь свjь'тлw нб~о и= земля`, зане` 
хр\сто'съ jа=ви'ся воплоща'емь jа='кw человjь'къ, да 
а=да'ма и='зметъ w\т кля'твы всеро'дныя, и= 
о_у=дивля'ется чудесы` самарi'ю прише'дъ: женjь' же 
предста` воды` прося`, _о='блаки вода'ми w=дjьва'яй. 
тjь'мже вси` вjь'рнiи покланя'емся на'съ ра'ди во'лею 
w=бнища'вшему, бл~гоутро'бнымъ совjь'томъ. (л. рл~а w=б.)

На %[стiхо'внjь%] стiхи'ра воскре'сна, гла'съ д~: 

Гд\си возше'дъ на кр\стъ, пра'дjьднюю на'шу 
кля'тву потреби'лъ _е=си`, и= соше'дъ во а='дъ, jа=`же 
w\т вjь'ка о_у='зники свободи'лъ _е=си`, нетлjь'нiе 
да'руя человjь'ческому ро'ду. сегw` ра'ди пою'ще сла'вимъ 
животворя'щее и= спаси'тельное твое` воста'нiе.

И= про'чыя стiхи^ры па'сцjь, съ припjь'вы и=`хъ, 
[и=щи` въ недjь'лю па'схи на о_у='трени, ли'стъ з~, на 
w=боро'тjь.]

Сла'ва: гла'съ и~:

_Е=гда` jа=ви'лся _е=си` во пло'ти хр\сте` бж~е, 
за неизрече'нное смотре'нiе, слы'шавши самаряны'ня сло'во 
тебе` чл~вjьколю'бца, w=ста'ви почерпа'ло о_у= студенца`, 
и= тече` глаго'лющи су'щымъ во гра'дjь: прiиди'те ви'дите 
ср\дцевjь'дца, _е=да` се'й _е='сть ча'емый хр\сто'съ, 
и=мjь'яй ве'лiю мл\сть;

И= ны'нjь: Воскр\снiя де'нь:

И= прw'чая вся^, jа='кw предписа'ся въ про'чiихъ 
недjь'ляхъ. W\тпусти'тельный тропа'рь, гла'съ д~: 
Свjь'тлую воскр\снiя:

Сла'ва и= ны'нjь: пра'здника, гла'съ и~:

Преполови'вшуся пра'зднику, жа'ждущую ду'шу мою` 
бл~гоче'стiя напо'й вода'ми, jа='кw всjь^мъ сп~се 
возопи'лъ _е=си`: жа'ждай да гряде'тъ ко мнjь`, и= да 
пiе'тъ. и=сто'чниче жи'зни на'шея хр\сте` бж~е, сла'ва 
тебjь`.

А='ще нjь'сть бдjь'нiя, на полу'нощницjь канw'нъ 
ст~jь'й и= живонача'льнjьй тр\оцjь, во _о=ктw'ихjь, 
гла'са д~-гw.

Та'же: Досто'йно _е='сть: и= прw'чая. (л. 
рл~в)

На о_у='трени,

на Бг~ъ гд\сь: тропа'рь воскре'сенъ, два'жды, 
гла'съ д~:

Свjь'тлую воскр\снiя про'повjьдь, w\т а='гг~ла 
о_у=вjь'дjьвше гд\сни о_у=ч_ени'цы, и= пра'дjьднее 
w=сужде'нiе w\тве'ргше, а=п\слwмъ хва'лящеся глаго'лаху: 
и=спрове'ржеся сме'рть, воскре'се хр\сто'съ бг~ъ, да'руяй 
мi'рови ве'лiю ми'лость.

И= пра'здника: Преполови'вшуся пра'зднику: 
_е=ди'нощи.

Та'же _о=бы'чное стiхосло'вiе.

По а~-мъ стiхосло'вiи сjьда'ленъ, гла'съ д~:

Воззрjь'вше на гро'бный вхо'дъ, и= пла'мене 
а='гг~льскагw не терпя'ще мv"ронw'сицы, съ тре'петомъ 
дивля'хуся глаго'люще: _е=да` о_у=кра'деся, w\тве'рзый 
разбо'йнику ра'й; _е=да' ли воста`, и='же и= пре'жде 
стра'сти проповjь'давый воста'нiе; вои'стинну воскре'се 
хр\сто'съ, су'щымъ во а='дjь подая` живо'тъ и= 
воскр\снiе.

Стi'хъ: Воскр\сни` гд\си бж~е мо'й:

Подо'бенъ: Ско'рw предвари`:

Воскре'слъ _е=си` jа='кw безсме'ртный, w\т гро'ба 
сп~се, совоздви'глъ _е=си` мi'ръ тво'й си'лою твое'ю 
хр\сте` бж~е на'шъ, сокруши'лъ _е=си` въ крjь'пости 
сме'рти держа'ву, показа'лъ ми'лостиве воскр\снiе 
всjь^мъ. тjь'мже тя` и= сла'вимъ _е=ди'не 
человjьколю'бче.

Сла'ва и= ны'нjь: бг~оро'диченъ:

_Е='же w\т вjь'ка о_у=тае'ное, и= а='гг~лwмъ 
несвjь'домое та'инство, тобо'ю бц\де су'щымъ на земли` 
jа=ви'ся бг~ъ, въ несли'тномъ соедине'нiи воплоща'емь, и= 
кр\стъ во'лею на'съ (л. рл~в w=б.) ра'ди воспрiи'мъ, 
и='мже воскреси'въ первозда'ннаго, сп~се` w\т сме'рти 
ду'шы на'шя.

По в~-мъ стiхосло'вiи сjьда'ленъ, гла'съ д~.

Подо'бенъ: О_у=диви'ся i=w'сифъ:

Съ го'рнихъ высо'тъ сше'дъ гаврiи'лъ, и= къ 
ка'меню присту'пль, и=дjь'же ка'мень жи'зни, бjьлонося'й 
взыва'ше къ пла'чущымъ: преста'ните вы` w\т рыда'нiя 
во'пля, и=мjь'ющыя и= ны'нjь ми'лостивное: _е=го'же бо 
и='щете пла'чуще, дерза'йте, jа='кw вои'стинну воста'лъ 
_е='сть. тjь'мже возопi'йте а=п\слwмъ, jа='кw воскре'се 
гд\сь.

Стi'хъ: И=сповjь'мся тебjь` гд\си, всjь'мъ 
се'рдцемъ мои'мъ:

Во'льнымъ твои'мъ совjь'томъ кр\стъ претерпjь'лъ 
_е=си` сп~се, и= во гро'бjь но'вjь положи'ша тя` 
человjь'цы сме'ртнiи, сло'вомъ концы` соста'вльшаго. 
тjь'мже свя'занъ бы'сть чу'ждiй, сме'рть лю'тw 
плjьня'шеся, и= су'щiи во а='дjь вси` взыва'ху 
живоно'сному воста'нiю твоему`: хр\сто'съ воскре'се, 
жизнода'вецъ пребыва'яй во вjь'ки.

Сла'ва, и= ны'нjь, бг~оро'диченъ, самогла'сенъ:

О_у=диви'ся i=w'сифъ, _е='же па'че _е=стества` 
зря`, и= внима'ше мы'слiю и='же на руно` до'ждь, въ 
безсjь'менномъ зача'тiи твое'мъ бц\де, купину` _о=гне'мъ 
неwпали'мую, же'злъ а=арw'новъ прозя'бшiй, и= 
свидjь'тельствуя w=бру'чникъ тво'й и= храни'тель, 
сщ~е'нникwмъ взыва'ше: дв~а ражда'етъ, и= по рж\ствjь` 
па'ки дв~ою пребыва'етъ.

Та'же чте'нiе въ толкова'нiи _е=v\глiа i=wа'нна: 
сло'во л~а, л~в, л~г и= л~д. По Бл~же'ни непоро'чнiи: 
глаго'лемъ тропари` воскр\сны: Блг\све'нъ _е=си` 
гд\си: во гла'съ _е~. А='гг~льскiй собо'ръ: и= 
про'чее. (л. рл~г)

И= а='бiе v=пакои`, гла'съ д~:

Jа='же твоегw` пресла'внагw воста'нiя, предте'кшыя 
мv"ронw'сицы, а=п\слwмъ проповjь'даху хр\сте`, jа='кw 
воскре'слъ _е=си` jа='кw бг~ъ, подая'й мi'рови ве'лiю 
ми'лость.

И= а='бiе степ_е'нны, гла'съ д~. %[А=нтiфw'нъ%] 
а~:

W\т ю='ности моея` мно'зи бо'рютъ мя` стра^сти, но 
са'мъ мя` заступи`, и= спаси` сп~се мо'й.

Ненави'дящiи сiw'на, посрами'теся w\т гд\са: 
jа='кw трава' бо _о=гне'мъ бу'дете и=зсо'хше.

Сла'ва:

Ст~ы'мъ дх~омъ вся'ка дш~а` живи'тся и= ч\стото'ю 
возвыша'ется, свjьтлjь'ется тр\оческимъ _е=ди'нствомъ 
сщ~еннота'йнjь.

И= ны'нjь: то'йже.

%[А=нтiфw'нъ%] в~:

Воззва'хъ тебjь` гд\си те'плjь и=з\ъ глубины` 
дш~и` моея`, и= мнjь` да бу'дутъ на послуша'нiе 
бж\ств_енная твоя^ о_у=шеса`.

На гд\са наде'жду вся'къ кто` стяжа'въ, вы'шшiй 
_е='сть и='хъ скорбя'щихъ.

Сла'ва:

Ст~ы'мъ дх~омъ точа'тся бл~года^тныя струи^, 
напая'юще вся'ку тва'рь ко w=живле'нiю.

И= ны'нjь: то'йже:

%[А=нтiфw'нъ%] г~:

Се'рдце мое` къ тебjь`, сло'ве, да возвы'сится, и= 
да ничто'же о_у=слади'тъ мя` w\т мiрски'хъ красо'тъ на 
сла'бость.

Къ ма'тери свое'й jа='коже и='мать кто` любо'вь, 
ко гд\су те'пльше любле'нiемъ должни` _е=смы`. (л. рл~г 
w=б.)

Сла'ва:

Ст~ы'мъ дх~омъ, бг~овjь'дjьнiя бога'тство, 
зрjь'нiя, и= прем\дрости: вся^ бо въ се'мъ _о=ч~_еская 
велjь^нiя сло'во w\ткрыва'етъ.

И= ны'нjь: то'йже: 

Прокi'менъ, гла'съ д~: Воскр\сни` гд\си, помози` 
на'мъ, и= и=зба'ви на'съ и='мене твоегw` ра'ди. Стi'хъ: 
Бж~е о_у=ши'ма на'шима о_у=слы'шахомъ: Та'же: 
Вся'кое дыха'нiе да хва'литъ гд\са. Стi'хъ: 
Хвали'те бг~а во ст~ы'хъ _е=гw`: _Е=v\глiе w\т 
i=wа'нна, о_у='треннее з~: Во _е=ди'ну w\т суббw'тъ: 
Воскресе'нiе хр\сто'во: три'жды. _псало'мъ н~. И= 
про'чее.

Та'же канw'ны: па'сцjь со i=рмосы` и= съ 
бг~оро'дичны, на s~: преполове'нiю, на д~: и= 
самаряны'ни, на д~.

Катава'сiа: Воскр\снiя де'нь:

%[Канw'нъ па'сцjь%], гла'съ а~.

Пjь'снь а~. I=рмо'съ: Воскр\снiя де'нь:

Другi'й %[канw'нъ преполове'нiю%]. Гла'съ и~.

Творе'нiе а=ндре'а кри'тскагw.

Пjь'снь а~.

I=рмо'съ: Мо'ре w=густи'лъ _е=си`:

Jа=зы'цы восплещи'те, _е=вре'и воспла'чите, 
животода'вецъ бо хр\сто'съ, о_у='зы а='довы расто'рже, и= 
м_е'ртвыя воскреси`, и= неду'ги и=сцjьли` сло'вомъ: се'й 
_е='сть бг~ъ на'шъ, да'вый жи'знь вjь'рующымъ во и='мя 
_е=гw`.

Чу'до показа'лъ _е=си`, во'ду въ вiно` преше'дшую, 
во _е=гv'птjь рjь'ки преложи'вый вл\дко въ кро'вь, и= 
м_е'ртвыя воскреси'лъ _е=си`, зна'менiе сiе` второ'е 
сконча'въ. сла'ва сп~се, (л. рл~д) несказа'нному твоему` 
совjь'ту: сла'ва и=стоща'нiю твоему`, и='мже w=бнови'лъ 
_е=си` на'съ.

Струя` приснотеку'щая сы'й гд\си жи'зни 
и='стинныя, ты` _е=си` воскресе'нiе на'ше, хотя` 
труди'лся _е=си` сп~се мо'й, и= во'лею вжада'лся _е=си`, 
зако'нwмъ _е=стества` повину'яся, и= въ сv"ха'рь ше'дъ 
пло'тiю, воды` проси'лъ _е=си` о_у= самаряны'ни пи'ти.

Бг~оро'диченъ:

_Е=ди'на вмjьсти'ла _е=си` зижди'теля твоего`, 
бг~ороди'тельнице, во чре'вjь, и= пло'тiю родила` _е=си` 
неизрече'ннw, и= дв~а пребыла` _е=си`, ничто'же дв\ству 
w=скверни'вшуся. сего` ч\стая jа='кw сн~а твоего` и= 
бг~а, непреста'ннw моли` w= ста'дjь твое'мъ при'снw.

И='нъ, канw'нъ самаряны'ни.

Творе'нiе i=w'сифово. Гла'съ д~.

Пjь'снь а~.

I=рмо'съ: Порази'вый _е=гv'пта, и= фараw'на 
мучи'теля погуби'вый въ мо'ри, лю'ди спа'слъ _е=си` и=з\ъ 
рабо'ты мwv"се'йски пою'щыя пjь'снь побjь'дную: jа='кw 
просла'вися.

Погребе'нный воста`, собо'ю воздви'же ро'дъ 
человjь'ческiй: да ра'дуется тва'рь вся` и= мы'сленнiи 
дне'сь _о='блацы да кропя'тъ пра'вду jа='вjь.

Кр\стъ во'льный пло'тiю прiи'мъ, тридне'венъ 
воскре'слъ w\т ме'ртвыхъ, а='дова сокрw'вища 
живонача'льниче гд\си и=стощи'въ, и= и=зве'дъ w=кова^нныя 
ду'шы.

Зра'комъ блиста'ющася мv"ронw'сицы ви'дjьвше 
а='гг~ла, стра'хомъ бjьжа'ша w\т гро'ба: хр\сто'во же 
воста'нiе о_у=вjь'дjьвше, и= возвjьсти'ти тща'тся 
о_у=ченикw'мъ. (л. рл~д w=б.)

Покрыва'яй вода'ми превы'спр_енняя гд\си, вода` 
жи'зни сы'й, самаряны'ни, прося'щей твоея` честны'я 
воды`, пода'лъ _е=си` разумjь'вшей бл~гоутро'бiе твое`.

Сла'ва: тр\оченъ:

_W тр\оце, вjь'рою тя` чи'стою сла'вящихъ, 
_о='ч~е, сн~е и= дш~е, jа='кw творе'цъ всjь'хъ спаса'й, 
и= w=чище'нiе да'руй на'мъ грjьхw'въ, jа='кw пребл~гi'й.

И= ны'нjь: бг~оро'диченъ:

Ра'дуйся, пр\сто'ле _о='гненный. ра'дуйся, 
свjь'щниче всезлаты'й. ра'дуйся, свjь'та _о='блаче. 
ра'дуйся, пала'то сло'ва, и= о_у='мная трапе'зо, хлjь'бъ 
жи'зни досто'йнw хр\ста` носи'вшая.

Пjь'снь г~.

I=рмо'съ: О_у=тверди'ся се'рдце мое`:

Не и='же на лице` су'дъ суди'те i=уде'_е, о_у=чя` 
глаго'лаше вл\дка, _е=гда` прiи'де во ст~и'лище, jа='коже 
пи'сано _е='сть, преполови'вшуся зако'нному пра'зднику.

Не и='же на лице` су'дъ суди'те i=уде'_е: 
хр\сто'съ бо прiи'де, _е=го'же нарица'ху проро'цы, w\т 
сiw'на гряду'ща, и= мi'ръ взыва'юща.

А='ще и= словес_е'мъ не вjь'руете i=уде'_е, 
дjьлw'мъ вjь'руйте вл\дки: что` прельща'етеся 
w\тмета'ющеся ст~а'гw, _е=го'же писа` въ зако'нjь 
мwv"се'й;

Бг~оро'диченъ:

_Е=ди'нъ w\т тр\оцы сы'й бы'въ, пло'ть ви'дjьлся 
_е=си` не прело'жь гд\си существа`, ниже` w=пали'въ 
ро'ждшiя нетлjь'нное чре'во, бг~ъ сы'й ве'сь и= _о='гнь. 
(л. рл~_е)

И='нъ

I=рмо'съ: О_у=тверди'ся се'рдце мое` въ гд\сjь, 
даю'щемъ моли'тву моля'щемуся, jа='кw лу'къ си'льныхъ 
и=знемо'же, и= немощству'ющiи препоя'сашася си'лою.

Во'лею на дре'во возне'слся _е=си` сло'ве, и= 
зря'щее распада'хуся ка'менiе, и= тва'рь преклоня'шеся 
вся`, и= ме'ртвiи и=з\ъ гробw'въ, jа='коже w\т сна` 
воста'ху.

Съ душе'ю тя` прише'дша ко а='ду сло'ве, ви'дjьвше 
вся^ ду'шы пра'ведныхъ, w\т вjь'чныхъ о_у='зъ 
w\трjьша'хуся, пjьсносло'вяще jа='же па'че о_у=ма` си'лу 
твою`.

Что` чудите'ся; что` во гро'бjь вы` и='щете съ 
мv'ромъ ж_ены`, вл\дку; воста`, и= мi'ръ совоздви'же, 
а='гг~лъ блиста'яйся мv"роно'сицамъ вjьща'ше.

Жи'знь сы'й гд\си, и= и=сто'чникъ безсме'ртiя, 
сjь'лъ _е=си` при и=сто'чницjь ще'дре, и= твои'хъ 
прему'дрыхъ во'дъ и=спо'лнилъ _е=си` самаряны'ню 
прося'щую, и= пою'щую тя`.

Сла'ва: тр\оченъ:

_Е=ди'нъ над\ъ всjь'ми въ тр\оцjь бг~ъ пое'тся, 
_о=ц~ъ и= сн~ъ и= бж~е'ственный дх~ъ, _е=го'же стра'хомъ 
сла'вятъ нб\снiи чи'нове, jа='снw вопiю'ще: ст~ъ, ст~ъ, 
ст~ъ _е=си` гд\си.

И= ны'нjь: бг~оро'диченъ:

Несказа'ннw заче'нши во о_у=тро'бjь твое'й всjь'хъ 
бг~а, дв~о мт~и, па'че мы'сли и= сло'ва родила` _е=си`, 
пребы'вши дв~а jа='кw пре'жде рж\ства`, бг~оневjь'сто.

Конда'къ преполове'нiю, и= i='косъ. [ли'стъ 
рs~_i.]

Сjьда'ленъ самаряны'ни, гла'съ д~. Подо'бенъ: 
Вознесы'йся:

Да ра'дуется нб~о, да ликовству'ютъ земна^я, 
jа='кw хр\сто'съ w\т дв~ы jа=ви'вся jа='кw человjь'къ, 
и=зба'ви и=з\ъ (л. рл~_е w=б.) и=стлjь'нiя все` 
человjь'чество свое'ю сме'ртiю: чудесы' же возсiя'вый 
женjь` самаряны'нjь воды` прося'щей, подае'тъ и=сто'чникъ 
и=сцjьле'нiй, jа='кw _е=ди'нъ безсме'ртенъ.

Сла'ва, и= ны'нjь: гла'съ д~. Подо'бенъ:

Прему'дрости пода'телю и= вл\дко, пра'зднику 
зако'нному предста'лъ _е=си`, во ст~и'лищи сjь'дъ 
о_у=чи'лъ _е=си`, глаго'ля си'це всjь^мъ: гряди'те 
жа'ждущiи, пi'йте во'ду, ю='же а='зъ ны'нjь подаю`, 
_е='юже жи'зни w\т бг~а и= пи'щи наслади'теся вси` 
человjь'цы.

Пjь'снь д~.

I=рмо'съ: Проро'къ а=вваку'мъ:

А='ще мессi'и подоба'етъ прiити`, мессi'а же 
хр\сто'съ _е='сть беззако'ннiи, что` не вjь'руете _е=му`; 
се` прiи'де, и= свидjь'тельствуетъ, jа=`же то'й твори'тъ: 
во'ду вiно` сотвори` разсла'бленнаго сло'вомъ стягну`.

Не разумjь'юще писа'нiй прельща'етеся вси` вы`, 
_е=вре'и беззако'ннiи: вои'стинну бо прiи'де хр\сто'съ и= 
всjь'хъ просвjьти`, и= въ ва'съ показа` мнw'гая 
зна'м_енiя и= чудеса` и= всу'е w\трица'етеся и='стиннагw 
живота`.

_Е=ди'но дjь'ло показа'хъ ва'мъ, и= вси` о_у=же` 
диви'теся, взыва'ше i=уде'wмъ хр\сто'съ. вы` w=брjь'зуете 
и= въ суббw'ту человjь'ка, рече`: мене' же что` 
w=клевета'ете про'чее, воздви'гшаго сло'вомъ 
разсла'бленнаго;

Дjьла` сотвори'хъ мнw'гая, и= ко'егw ра'ди дjь'ла 
ка'менiемъ бiете' мя, i=уде'wмъ хр\сто'съ w=блича'я 
взыва'ше; _е=да` зане` человjь'ка здра'ва всего` сло'вомъ 
сотвори'хъ; не суди'те на лице` человjь'цы. (л. рл~s)

И='нъ.

I=рмо'съ: О_у=слы'шахъ бж~е слу'хъ тво'й, и= 
о_у=боя'хся, разумjь'хъ дjьла` твоя`, и= о_у=жасо'хся, 
гд\си: jа='кw твоегw` хвале'нiя и=спо'лнь земля`.

Нб~са` да веселя'тся, да пра'зднуетъ тва'рь вся`, 
воста` гд\сь, и= jа=ви'ся всjь^мъ прему'дрымъ а=п\слwмъ 
свои'мъ.

Поже'рта бы'сть сме'рте твоя` си'ла, хр\сту` 
о_у=ме'ршу, ме'ртвiи jа='кw w\т черто'гwвъ, воста'нiемъ 
сегw` w\т гробw'въ и=зыдо'ша.

Что` рыда'ете, _w ж_ены`; что` съ мv'ры и='щете 
безсме'ртнагw; воста`, jа='коже рече`, мv"роно'сицамъ 
глаго'ла а='гг~лъ.

Самаряны'ни гд\си, проси'вшей пода'лъ _е=си` 
во'ду, вjь'дjьнiе держа'вы твоея`: тjь'мже во вjь'ки не 
вжа'ждетъ воспjьва'ющи тя`.

Сла'ва: тр\оченъ:

_W тр\оце пресу'щная, _о='ч~е, и= сло'ве, и= 
бж\ственный дш~е, _е=диноси'льне, собезнача'льне! спаси` 
на'съ всjь'хъ вjь'рою воспjьва'ющихъ тя`.

И= ны'нjь, бг~оро'диченъ:

Неwпали'мую купину` тя` законоположи'тель, зря'ше 
дре'вле, данiи'лъ же го'ру ст~у'ю смотря'ше, _е=ди'на 
дв~о мт~и вл\дчце.

Пjь'снь _е~.

I=рмо'съ: Гд\си бж~е на'шъ, ми'ръ:

Чудесы` о_у=краси'лъ _е=си` а=п\слы твоя^, дивесы` 
возвели'чилъ _е=си` о_у=ченики`, во все'мъ мi'рjь 
просла'вивъ сп~се на'шъ, и= да'въ и=`мъ цр\ствiе твое`. 
(л. рл~s w=б.)

Вся` просвjьти'ша земли` концы` о_у=ченицы`, 
чудесы` и= о_у=че'ньми, и= разли'чными _о='бразы сло'во 
проповjь'давше, хр\сте` сп~се, цр\ствiя твоегw`.

Хвалу` возсыла'емъ цр\ствiю твоему`, пjь'нiе же 
тебjь` прино'симъ, на'съ ра'ди на земли` jа=ви'вшемуся, 
и= мi'ръ просвjьти'вшему, и= а=да'ма воззва'вшему.

Бг~оро'диченъ:

Бы'сть чре'во твое` ст~а'я трапе'за, и=му'щая 
нб\сный хлjь'бъ: w\т негw'же вся'къ jа=ды'й не 
о_у=мира'етъ, jа='коже рече` всjь'хъ бг~ороди'тельнице, 
пита'тель.

И='нъ.

I=рмо'съ: Возсiя'й ми` гд\си свjь'тъ повелjь'нiй 
твои'хъ, jа='кw къ тебjь` ду'хъ мо'й о_у='тренюетъ, и= 
пое'тъ тя`: ты' бо _е=си` бг~ъ на'шъ, и= къ тебjь` 
прибjьга'ю цр~ю` ми'ра.

Гро'бъ тво'й ст~ы'й дости'гше о_у=ра'нше 
мv"ронw'сицы, блиста'ющася ви'дjьша ю='ношу и= 
о_у=жасо'шася, твоему` научи'вшеся воста'нiю хр\сте`.

Сме'рть о_у=мертви'ся, а='дъ плjьни'ся, су'щiи во 
о_у='захъ свободи'шася хр\сто'вымъ воскресе'нiемъ, 
возра'дуимся и= рука'ми воспле'щимъ, пра'зднующе 
свjь'тлw.

А=п\сли взыгра'йте, и= а='гг~ли лику'йте, 
земноро'днiи вси` возра'дуйтеся: гд\сь воскре'се, тля` 
и=спрове'ржеся, и= печа'ль преста`, и= ликовству'етъ 
а=да'мъ.

И=сто'чникъ сы'й гд\си жи'зни, во'ду w=ставле'нiя 
и= разумjь'нiя дарова'лъ _е=си`, женjь` проси'вшей 
дре'вле самаряны'нjь. тjь'мже воспjьва'емъ неизреч_е'нныя 
щедрw'ты твоя`.

Сла'ва: тр\оченъ:

_Е=ди'ницу трiv"поста'сную, тр\оцу _е=диносу'щную, 
_о=ц~а`, (л. рл~з) сло'ва, и= дх~а ст~а'го, нераздjь'льна 
_е=стество'мъ бг~а _е=ди'наго почита'емъ, творца` и= 
гд\са и= вл\дку всjь'хъ.

И= ны'нjь: бг~оро'диченъ:

Тя` две'рь непроходи'мую, и= село` невоздjь'ланное 
и= ковче'гъ ма'нну нося'щiй, и= ру'чку, и= свjь'щникъ, и= 
кади'льницу невеще'ственнагw о_у='гля, и=мену'емъ 
чи'стая.

Пjь'снь s~.

I=рмо'съ: Jа='кw во'ды морскi^я:

Вся^ содержа'й концы`, возше'лъ _е=си` i=и~се, и= 
о_у=чи'лъ _е=си` во ст~и'лищи наро'ды сло'ву и='стины, 
пра'зднику преполови'вшуся, jа='коже i=wа'ннъ вопiе'тъ.

Дjь'ло _о='ч~ее соверши'лъ _е=си`, дjь'лы 
о_у=вjь'рилъ _е=си` словеса` твоя^, и=сцjьл_е'нiя 
соверша'я сп~се и= зна'м_енiя: разсла'бленнаго 
и=справля'я, прокаж_е'нныя w=чища'я: и= м_е'ртвыя 
воскреша'я.

Безнача'льный сн~ъ нача'ло бы'сть, прiе'мъ _е='же 
по на'мъ вочеловjь'чися, и= посредjь` пра'здника 
о_у=ча'ше, глаго'ля: притецы'те ко и=сто'чнику 
приснотеку'щему, жи'знь почерпи'те.

Бг~оро'диченъ:

Дв~у по рж\ствjь` пое'мъ тя`, дв~у и= мт~рь 
сла'вимъ, тебе` _е=ди'ну, чи'стая бг~оневjь'сто 
_о=трокови'це: и=з\ъ тебе' бо вои'стинну бг~ъ воплоти'ся, 
w=бнови'въ на'съ.

И='нъ.

I=рмо'съ: Да не погрузи'тъ мене` бу'ря водна'я, 
ниже` пожре'тъ мене` глубина`: w\тве'рженъ бо _е='смь во 
глубины^ се'рдца морска'гw sw'лъ мои'хъ. тjь'мъ зову` 
jа='кw i=w'на: да взы'детъ w\т тли` sw'лъ живо'тъ мо'й къ 
тебjь` бж~е. (л. рл~з w=б.)

На кр\стjь' тя беззако'ннiи пригвозди'ша, и= 
копiе'мъ прободо'ша хр\сте`, и= i=w'сифъ бл~го_обра'зный 
тя` погребе` въ но'вомъ гро'бjь: и=з\ъ негw'же со сла'вою 
воскре'съ, совоскреси'лъ _е=си` сп~се, всю` тва'рь 
пою'щую держа'ву твою`.

Вер_еи` и= врата` вл\дко, си'льнw сокруши'лъ 
_е=си` а='довы, и= воскре'слъ _е=си` jа='кw бг~ъ, и= 
срjь'тъ, ра'дуйтеся, ре'клъ _е=си` жена'мъ, и= си'хъ 
рещи` посла'лъ _е=си` о_у=ченикw'мъ: воста` живо'тъ, и= 
ви'дjьнъ бы'сть, просвjьща'яй концы`.

Что` пла'чете; что` но'сите jа='кw сме'ртному 
ж_ены` мv^ра; воста` хр\сто'съ, вопiя'ше дре'вле 
блиста'яйся вельми`, jа=вле'йся ю='ноша, тщы` плащани^цы 
w=ста'вивъ: ше'дше возвjьсти'те другw'мъ _е=гw` 
воста'нiе.

Струя` сы'й гд\си жи'зни незави'стная, и= бе'здна 
ми'лости бл~же, путеше'ствовавъ сjьди'ши бли'зъ кла'дязя 
кля'твеннагw, и= самаряны'ни вопiя'лъ _е=си`: да'ждь ми` 
во'ду пи'ти, jа='кw да прiи'меши w=ставле'нiя во'ды.

Сла'ва: тр\оченъ:

Пою` _о=ц~а` безнача'льна, и= сн~а сопресто'льна, 
и= дх~а _е=диносу'щна вjь'рнw, _е=ди'но существо`, и= 
_е=стество` и= сла'ву, и= _е=ди'но цр\ство бг~а всjь'хъ 
и= творца`, содержи'теля всегw`, со безпло'тными си'лами.

И= ны'нjь: бг~оро'диченъ:

Дв~у _е=ди'ну ро'ждшую, и= о_у=тро'бу нетлjь'нну 
соблю'дшу пое'мъ тя` чи'стая, пр\сто'лъ гд\снь, и= 
две'рь, и= го'ру, и= мы'сленный свjь'щникъ, черто'гъ 
всесвjь'тлый бж~iй, и= сjь'нь сла'вы jа='вjь, ковче'гъ же 
и= ру'чку и= трапе'зу.

Конда'къ, гла'съ и~. Подо'бенъ: Jа='кw нача'тки:

Вjь'рою прише'дшая на кла'дязь самаряны'ня, ви'дjь 
тя` (л. рл~и) прему'дрости во'ду, _е='юже напои'вшися 
_о=би'льнw, цр\ствiе вы'шнее наслjь'дова вjь'чнw, jа='кw 
присносла'вная.

I='косъ:

Чи'стая та^инства о_у=слы'шимъ, i=wа'нну на'съ 
о_у=ча'щу, въ самарi'и бы^вшая: ка'кw женjь` бесjь'доваше 
гд\сь, во'ду проси'въ, и='же во'ды въ сw'нмища и='хъ 
собра'вый, и='же _о=ц~у` и= дх~у сопресто'льный: прiи'де 
бо и=щя'й _о='бразъ сво'й, вjь'чнw jа='кw присносла'вный.

Сv"на_кса'рь мине'и.

Та'же настоя'щiй.

Стiхи`: Во'ду прiя'ти прише'дши тлjь'нную же'но:

Живу'ю почерпа'еши, _е='юже скв_е'рны душ_е'вныя 
w=мыва'еши.

Въ то'йже де'нь, въ недjь'лю пя'тую по па'сцjь, 
самаряны'ни пра'здникъ пра'зднуемъ: поне'же въ то'й 
хр\сто'съ мессi'ю себе` jа='вjь и=сповjь'доваше, _е='же 
_е='сть хр\сто'съ [и=ли` пома'занъ]: ме'са бо о_у= 
_е=вр_е'й, _е=ле'й. сегw' бо ра'ди мню` и= въ 
средопентико'стную седми'цу о_у=чине'нъ бы'сть. и= jа='кw 
въ пре'жде тоя` о_у='бw недjь'ли въ купjь'ли 
чудодjь'йствуетъ, въ се'й же над\ъ i=а'кwвлимъ 
студенце'мъ, къ женjь` бесjь'дуя хр\сто'съ, и='же 
студене'цъ са'мъ i=а'кwвъ и=скопа`, и= дарова` i=w'сифу 
сы'ну своему`: и=зря'дно бо бjь` мjь'сто сiе`, и=дjь'же 
и= бли'зъ су'щу горы` сомо'ры, самаря'не населя'ху гра'ды 
мно'ги. Въ сv"ха'рь же прихо'дитъ хр\сто'съ, и=дjь'же 
w=бита'вшу дре'вле i=а'кwву, съ дi'ною дще'рiю свое'ю, и= 
съ сы'нми, сv"хе'мъ сы'нъ _е=мо'ровъ хоре'й возжелjь` 
_е=я`, и= наси'ливъ бы'сть съ не'ю. и= w\тту'ду бра'тiя 
тоя` раздражи'вшеся на ре'вность sjьлw`, внеза'пу вше'дше 
въ гра'дъ, вку'пjь вся^ о_у=бива'ютъ, и= того` сv"хе'ма, 
и= _о=тца` _е=гw` _е=мо'ра. _о=бита'етъ о_у='бw та'мw 
i=а'кwвъ, и= настоя'щiй студене'цъ и=скопа`. Не 
самари'тяне же пре'жде w=бита'ху о_у= тоя` горы`, но 
i=сра'ильтяне бг~у прирази'вшеся, факе'ю ца'рствующу, 
пе'рвымъ плjь'номъ и= вторы'мъ, а=ссv"рi'wмъ прише'дшымъ 
под\ъ да'нь си'хъ подложи'ша: и= пома'лjь _о=сi'ю 
ца'рствующу, прилага'ются къ _е=fiо'плянwмъ: _е='же 
о_у=вjь'дjьвъ (л. рл~и w=б.) а=ссv"рi'йскiй ца'рь, 
преселя'етъ я=` въ вавv"лw'нъ. На _о='номъ же мjь'стjь 
разли^чнымъ jа=зы'кwмъ жи'ти повелjь`: но бг~ъ львы` на 
и=ноплеме'нники _о='ныя пуща'етъ. Ца'рь же а=ссv"рi'йскiй 
па'ки о_у=вjь'дjьвъ сiе`, свяще'нники w\т i=уд_е'й тjь^мъ 
посыла'етъ, [_е=ще' бо та'мw бя'ху плjьне'ннiи,] jа='кw 
да и= бж~iя зако'ны прiи'мутъ. И= w\т i='дwлъ о_у='бw 
ско'рw w\тскочи'ша. _Е=ди'ны же пя'теры кни'ги мwv"се'овы 
прiя'ша, w\тмета'ющеся прорw'къ, и= про'чагw писа'нiя. 
Сi'и и= самаря'не зово'ми бя'ху, jа='кw w\т горы` 
сомо'ры: и= ненави'дими бя'ху _е=вре'йми, w\т плjьне'нiя 
возвраща'ющимися, зане` и='сполу i=уде'йствоваху, и= не 
jа=дя'ху съ ни'ми, ме'рзостны я=` непщу'юще. тjь'мже и= 
хр\ста` самаряни'на мно'гажды нарица'ху, jа='кw нjь^кая 
w\т зако'нныхъ о_у='бw презира'юща и= разруша'юща, 
jа='коже _о=ни`. Прихо'дитъ о_у='бw въ сv"ха'рь гд\сь, и= 
труди'вся w\т путеше'ствiя, сjь'де w= часjь` шесто'мъ 
дне`. Жена' же нjь'кая w\т гра'да прiи'де почерпсти` 
воды`, о_у=ченикw'мъ w\тше'дшымъ на ку'плю пи'щи: 
про'ситъ о_у='бw воды` i=и~съ. _О=на' же не прикаса'тися 
предлага'етъ, позна' бо _е=го` и= w\т гла'са, и= w\т 
_о=де'жды. _О='нъ же возво'дитъ ю=`, дх~о'вную во'ду 
принося` въ среду`, ю='же неwску'дную и= чисти'тельную 
показу'етъ: дх~ъ бо водjь` и= _о=гню` при'снw 
о_у=подобля'ется. Жена' же неw\тсту'пнw прилjьжа'щи не 
и=мjь'ти _о='ному во'ду такову'ю, за _е='же почерпа'ла не 
носи'ти, и= студенцу` бы'ти глубоку` приглаго'летъ. та'же 
и= на пра'_отца i=а'кwва возно'ситъ сло'во, jа='кw са'мъ 
студене'цъ и=скопа`: и= _о='нъ, и= _о='вцы _е=гw` w\т 
негw` пiя'ху, бога'тое w\тсю'ду и=сто'чнику 
представля'ющи, и= _е='же и='накw благопотре'бну и= 
студену`. Хр\сто'съ о_у='бw не бо'льша себе` глаго'летъ 
i=а'кwва, да не жену` о_у=страши'тъ, но w= водjь` 
глаго'летъ, представля'я w\тсю'ду тоя` предо'брое: пiя'й 
w\т воды` _о='ноя ника'коже вжа'ждетъ. Про'ситъ же воды` 
жена`, _о='нъ же глаго'летъ своего` _е='й му'жа 
пригласи'ти, jа='кw твердjь'йшихъ слове'съ тре'бующи 
разумjь'нiя. _О=на' же w\три'чется не и=мjь'ти му'жа. 
Вjь'дый же вся^, глаго'летъ: до'брjь рекла` _е=си`, пя'ть 
бо и=мjь'ла _е=си`, jа='коже зако'нъ повелjьва'етъ, и= 
_е=го'же ны'нjь и='маши шеста'го jа='кw беззако'ннw 
_о='ному сбыва'ющая, нjь'сть ти` му'жъ. Нjь'цыи о_у='бw 
пя'ть муже'й, пя'ть кни'гъ мwv"се'овыхъ непщева'ша бы'ти, 
(л. рл~f) jа=`же самаря'не прiе'мляху: шеста'го же та` 
словеса` хр\сто'ва, jа=`же не бы'ша _е=ще` _о='ная: и='бо 
не о_у=` благода'ть и=злiя'на бjь`. Друзi'и же, да'нныя 
пя'ть зако'ны w\т бг~а, и='же въ раи`, и= по и=згна'нiи, 
и='же при нw'и, и='же при а=враа'мjь, и='же при мwv"се'и. 
шесты'й же _е=v\глiе, _е='же и= _е=ще` не и=мя'ше. су'ть 
же и=`же и= пя'ть чу'вствiй глаго'лютъ. W\твjьщава'етъ 
_е=му` жена`, проро'ка _е=го` и=мену'ющи. Та'же 
вопроша'етъ _е=го` и= w= горjь`, гдjь` подоба'етъ 
кла'нятися, въ сомо'рjь ли, и=ли` во i=ерусали'мjь. Не 
мня'ху бо самаря'не, jа='кw соверше'ннw вездjь` бг~у 
бы'ти, но та'мw пребыва'ти то'чiю бг~у, и=дjь'же и= 
поклоня'хуся, въ гари'зjь jа='вjь горjь`, за _е='же та'мw 
да'тися благослове'нiю w\т бг~а. И=ли` зане` та'мw 
пе'рвый а=враа'мъ же'ртвенникъ водрузи` бг~у, jа='коже 
i=уд_е'и па'ки глаго'лаху: во i=ерусали'мjь подоба'етъ 
покланя'тися _е=ди'ному бг~у. тjь'мже и=`же и= w\твсю'ду 
въ пра'здникъ та'мw собира'хуся. хр\сто'съ же 
w\твjьщава'етъ, w\т i=уд_е'й глаго'ля сп~се'нiе мi'рови: 
_о=ба'че рече`, бг~ъ невеще'ственный _е='сть, и= 
покланя'тися сподо'бльшiися, не въ же'ртвахъ о_у=же` 
покло'нятся, но въ дс~jь и= и='стинjь. И=ли` и= си'це 
бг~а позна'ютъ, не _е=ди'наго, но въ дс~jь ст~о'мъ и= 
сн~jь, то'й бо и='стина. Жена` па'ки глаго'летъ: слы'шимъ 
w\т писа'нiй, jа='кw мессi'а гряде'тъ, _е='же _е='сть 
хр\сто'съ. I=и~съ же глаго'летъ: а='зъ _е='смь, 
благонра'вiе жены` разумjь'въ. Вjь'даша же самаря'не и= 
w= мессi'и w\т мwv"се'йскихъ кни'гъ, и=зря'днjье же w\т 
сегw`: _е='же проро'ка ва'мъ возста'витъ гд\сь бг~ъ, и= 
w\т и=ны'хъ мно'гихъ. конча'вшейся же бесjь'дjь, и= 
о_у=ченицы` прихо'дятъ, и= кра'йнему о_у=дивля'ются 
схожде'нiю, ка'кw съ жено'ю глаго'лаше; _О=ба'че же 
моля'ху _е=го` jа='сти, ку'пнw о_у='бw за _е='же 
потруди'тися, и= за вре'мене зно'йное. _О='нъ же w= 
вjь'чной пи'щи тjь^мъ глаго'летъ чл~вjь'ческагw jа='вjь 
спасе'нiя, и= jа='кw подоба'етъ и=`мъ прорw'ческiя труды` 
пожа'ти. Но женjь` во гра'дъ дости'гшей, и= jа='же w= 
себjь` сказа'вшей, вси` воздви'гшеся, и= ко хр\сту` 
прихо'дятъ вjь'ровавше: jа='кw не бы` жена` себе` 
порекла`, а='ще не бы` вели'ко что` разумjь'ла. И= 
мольбу` и=злiя'вше, тому` пребы'ти о_у= ни'хъ во дню` 
двою`, о_у=моля'ютъ _е=го`. И= пребы'въ, мно'жайша 
содjь'я чудеса`, jа='же о_у='бw w\т мно'жества во 
_е=v\глiи не писа'шася. Сiя' же _е='сть самаряны'ня, (л. 
рл~f w=б.) послjьди` w\т хр\ста` фwтi'нiа и=менова'нная, 
jа='же и= муче'нiя вjьнце'мъ о_у=вязе'ся при нерw'нjь 
ке'сарjь, и= съ седмiю` свои'ми сы'ны, по мно'зjь 
w=sлобле'нiи, и= строга'нiи, и= сосцу` w\трjь'занiи, 
сокруше'нiи ру'къ, и= тросте'й то'нкихъ под\ъ но'гти 
влага'нiи, и= _о='лова напое'нiи, и= и=ны'хъ 
безчи'сленныхъ му'къ и=стяза'нiи, наконе'цъ w\т двою` 
фi'нiку привяза'нiи и= расторгну'тiи. Вjь'домо же бу'ди, 
jа='кw студенца` _о='нагw го'рлище, си'рjьчь о_у='стiе, 
ца'рь i=устiнiа'нъ че'стнjь w\тту'ду прине'съ, въ бж~iя 
сло'ва вели'комъ хра'мjь ст~ы'я софi'и положи`: но и= 
ка'мень, на не'мже хр\сто'съ сjьдя` самаряны'ни 
бесjь'доваше, и= досе'лjь _о=боя` пребыва'ютъ пред\ъ 
па'пертомъ w\т восто'ка, въ хра'мъ входя'щымъ на лjь'вой 
странjь`, вся'къ неду'гъ и=сцjьля'юща, па'че же w\т 
_о=гне'вицъ страда'ти приключа'ющымся, и= тряса'вицею 
боля'щымъ, w=чища'ютъ же и= w\тго'нятъ и= чарова^нiя 
быва'_емая. Твоея` му'ченицы фwтi'нiи моли'твами, хр\сте` 
бж~е, поми'луй на'съ. а=ми'нь.

Пjь'снь з~.

I=рмо'съ: Халде'йская пе'щь:

Пло'тски потруди'лся _е=си` о_у=покое'нiе всjь'хъ, 
во'лею вжада'лся _е=си`, и=сто'чниче чуде'съ: воды` 
проси'лъ _е=си`, во'ду жи'зни i=и~се возвjьща'яй.

Самаряны'ни гд\си женjь` бесjь'довалъ _е=си`, 
w=блича'я безу'мiе беззако'нныхъ _е=вре'wвъ: _о=на` 
о_у='бw вjь'рова сн~а тя` бы'ти бж~iя, сi'и же 
w\тверго'шася.

Хлjь'бъ jа=ду'ще пло'ти гд\сни, и= кро'вь 
прiе'млюще ребра` вл\дчня, w=бновле'нiемъ дх~а да 
жи'тельствуимъ, живу'ще благода'тiю.

Бг~оро'диченъ:

Во чре'вjь твое'мъ вмjьсти'ла _е=си` невмjьсти'мое 
сло'во, w\т твои'хъ сос_е'цъ дои'ла _е=си` мi'рови 
пита'теля, на w=б\ъя'тiи носи'ла _е=си` творца` на'шего 
бг~ороди'тельнице ч\стая. (л. р~м)

И='нъ.

I=рмо'съ: Не преда'ждь на'съ до конца` и='мене 
твоегw` ра'ди, и= не разори` завjь'та твоегw`, и= не 
w\тста'ви ми'лости твоея` w\т на'съ, гд\си бж~е _о=ц~ъ 
на'шихъ, препjь'тый во вjь'ки.

Со беззако'нными хр\сте` ще'дре во'лею вмjьни'лся 
_е=си`, во вре'мя бж~е'ственныя стр\сти: и= сiя^ ви'дящи 
колеба'шеся земля`, и= ка'менiе вседjь'тельнымъ 
манове'нiемъ распада'шеся непостижи'ме, и= воста'ша 
ме'ртвiи и=`же w\т вjь'ка.

Съ душе'ю сше'дъ во страны` преиспw'днiя а='да, 
возве'лъ _е=си` му'жествомъ свя'занныя вся^, jа=`же w\т 
вjь'ка сме'рть прiя'тъ, го'рькiй мучи'тель, вопiю'щыя 
тебjь`: i=и~се бж~е, сла'ва твоему` стра'шному 
смотре'нiю.

Съ ме'ртвыми что` вы` и='щете живуща'гw во вjь'ки; 
воста`, jа='коже рече`: се` jа='коже ви'дите пра'здны 
плащани^цы и=стоще'нъ гро'бъ, jа=вле'йся глаго'лаше 
мv"роно'сицамъ ю='ноша: ско'рw ше'дше рцы'те 
а=по'столwмъ.

Вода` _е=си` жи'зни, вопiя'ше хр\сту` самаряны'ня: 
напо'й мя о_у='бw сло'ве жа'ждущую всегда` твоея` 
бж~е'ственныя благода'ти, jа='кw да не ктому`, i=и~се 
гд\си, невjь'дjьнiя содержу'ся зно'емъ, но проповjь'дую 
твоя` вели^чiя.

Сла'ва: тр\оченъ:

_О=ц~а`, и= сн~а, и= бж~е'ственнаго воспjьва'емъ 
дх~а, нераздjь'льную тр\оцу _е=стество'мъ су'щую, 
раздjьле'нну ли'цы, _е=ди'но существо`, сра'сленное, 
безнача'льное, творца` всjь'хъ, бг~а: _е=го'же вси` 
нб\снiи пою'тъ чи'нове.

И= ны'нjь: бг~оро'диченъ:

По рж\ствjь` стра'шнjьмъ, дв~а чиста` сохрани'лася 
_е=си`, (л. р~м) ст~а'я бц\де: тjь'мже тя` вси` 
а='гг~льстiи ли'цы, и= человjь'честiи ро'ди вси`, 
немо'лчными воспjьва'ютъ гла'сы, вмjьсти'лище чи'стое 
невмjьсти'магw.

Пjь'снь и~.

I=рмо'съ: А='гг~ли и= нб~са` на пр\сто'лjь:

Прiиди'те ви'дите лю'дiе, на пр\сто'лjь сла'вы 
воспjьва'емаго, w\т люде'й беззако'нныхъ ху'лимаго, и= 
ви'дяще, по'йте во проро'цjьхъ мессi'ю предрече'ннаго.

Ты` _е=си` вои'стинну хр\сто'съ, въ мi'ръ се'й 
прише'дый и=з\ъ негw'же спасе'нiе, и= w=ставле'нiе 
_о=ч~ескихъ согрjьше'нiй ты` _е=си` вои'стинну живо'тъ въ 
тя` вjь'ровавшымъ.

Прему'дрость бж~iя, преполови'вшуся пра'зднику, 
jа='коже пи'сано _е='сть, во ст~и'лищи предста`, и= 
о_у=ча'ше: jа='кw вои'стинну се'й бя'ше мессi'а 
хр\сто'съ, и='мже спасе'нiе.

Бг~оро'диченъ:

Ка'кw родила` _е=си`, рцы`, w\т _о=ц~а` безлjь'тнw 
просiя'вша и= со ст~ы'мъ дх~омъ воспjьва'емаго; и=ли` 
jа='кw вjь'сть _е=ди'нъ бл~говоли'вый и=з\ъ тебе` 
роди'тися, бц\де.

И='нъ.

I=рмо'съ: Вся'ч_еская вл\дко прему'дростiю 
соста'вилъ _е=си` земли' же па'ки о_у=тверди'лъ _е=си`, 
jа='коже вjь'си, дно`, w=снова'нiемъ водрузи'вый на 
вода'хъ безмjь'рныхъ: тjь'мъ вси` вопiе'мъ воспjьва'юще: 
бл~гослови'те дjьла` гд\сня непреста'ннw гд\са.

Сме'рть претерпjь'лъ _е=си`, _е=ди'не безсме'ртне 
во'лею, а='да плjьни'лъ _е=си`, врата` мjь^дная сте'рлъ 
_е=си` цр~ю` нб\сный, и= w\тя'лъ _е=си` о_у='зники w\т 
вjь'ка та'мw су'щыя, воспjьва'ющыя держа'ву непреста'ннw 
твоея` бл~гости. (л. рм~а)

Возне'слся _е=си` долготерпjьли'ве во'лею на 
дре'во, и= ка'менiе распаде'ся, и= со'лнце о_у=гасе`, и= 
завjь'са цр~ко'вная раздра'ся, и= земля` поколеба'ся, и= 
потрепета` всепосмjья'нный а='дъ, и= вся^ о_у='зники 
разрjьши`.

Jа=ви'лся _е=си` гд\си, во тмjь` сjьдя'щымъ, 
свjь'тъ сы'й незаходи'мый, и= живо'тъ всjь'хъ. тjь'мже 
тя` jа='кw ви'дjь пра'ведныхъ со'нмъ, взыгра'ся сло'ве, 
и= возопи`: прише'лъ _е=си` вся^ w\т о_у='зъ разрjьши'ти, 
пою'щыя держа'ву твою`.

Бли'зъ сjь'лъ _е=си` и=сто'чника, въ ча'съ сп~се 
шесты'й, и= самаряны'ни во'ду живу'ю пода'лъ _е=си`, и= 
ра'зума во'ды за мно'гое бл~гоутро'бiе. съ не'юже вси` 
вопiе'мъ воспjьва'юще: бл~гослови'те дjьла` гд\сня 
непреста'ннw гд\са.

Бл~гослови'мъ _о=ц~а`, и= сн~а, и= ст~а'го дх~а, 
гд\са.

Тр\оченъ: _О=ц~а` безнача'льна, сн~а 
собезнача'льна пое'мъ, и= дх~а ст~а'го, бг~а _е=ди'наго 
тро'е, неслiя'нна, непресjько'ма, содjь'теля всjь'хъ, 
_е=диноси'льную держа'ву, самовла'стную, и= вопiе'мъ: 
бл~гослови'те дjьла` гд\сня, непреста'ннw гд\са.

И= ны'нjь: бг~оро'диченъ:

О_у='глемъ w=чища'ется и=са'iа, предпроповjь'дуя 
мы'сленнаго о_у='гля, воплоща'ема дв~о и=з\ъ тебе` па'че 
мы'сли, w=паля'юща человjь'кwвъ вся^ в_е'щныя грjьхи`, и= 
w=божа'юща за мл\срдiе _е=стество` на'ше всенепоро'чная.

Та'же: Хва'лимъ бл~гослови'мъ, покланя'емся 
гд\сви:

И= катава'сiа. Честнjь'йшую: не 
стiхосло'вится.

Пjь'снь f~.

I=рмо'съ: Чу'жде ма'теремъ:

Пра'зднику преполовля'ющуся i=уде'йскому, возше'лъ 
_е=си` (л. рм~а w=б.) сп~се мо'й во ст~и'лище твое`, и= 
науча'лъ _е=си` всjь'хъ: чудя'хуся же i=уд_е'и, и= 
w\тку'ду се'й вjь'сть пи'смена не научи'вся, глаго'лаху.

И=сцjьл_е'нiя дарова'нiй и=зба'витель мо'й 
и=сточа'я, сотворя'ше чудеса` и= зна'м_енiя, прогоня` 
неду'ги, цjьля` немощству'ющыя: но i=уд_е'и бjьснова'хуся 
мно'жествомъ чуде'съ _е=гw`.

Пло'тскiй i=уде'й по пло'ти разумjьва'яй, 
помышля'яй пи^санная, писа'нiемъ претыка'ется, проти'ву 
па'даетъ же па'ки ду'хомъ и='стины: мы' же сiе` 
w\три'нувше му'дрствуимъ духw'вная.

Бг~оро'диченъ:

Вмjьсти'ла _е=си` во чре'вjь твое'мъ дв~о мт~и, 
_е=ди'наго w\т тр\оцы хр\ста` жизнода'вца: _е=го'же 
пое'тъ вся` тва'рь, и= трепе'щутъ го'рнiи пр\сто'ли, 
того` моли` всебл~же'нная спасти` ду'шы на'шя.

И='нъ.

I=рмо'съ: Сотвори` держа'ву мы'шцею свое'ю, 
низложи` бо си^льныя со престw'лъ, и= вознесе` 
смир_е'нныя бг~ъ i=и~левъ, въ ни'хже посjьти` на'съ 
восто'къ съ высоты`, и= напра'вилъ ны` _е='сть на пу'ть 
ми'ра.

Се` ви'дjьнъ бы'сть живо'тъ всjь'хъ хр\сто'съ, 
повjь'шенъ во'лею на дре'вjь: и= сiя^ ви'дящи земля` 
потрясе'ся, и= мнw'га ст~ы'хъ воста'ша jа='вjь тjьлеса` 
о_у=со'пшихъ, и= о_у=зохрани'льница а='дова поколеба'ся.

Красе'нъ и=з\ъ гро'ба jа='кw жени'хъ w\т черто'га 
и=зше'лъ _е=си`, сме'рти разори'вый мучи'тельство 
хр\сте`, и= а='довы вер_еи` сокруши'вый си'лою 
бж~е'ственною, и= воста'нiя твоегw`, свjь'томъ о_у='мнымъ 
просвjьти'вый мi'ръ. (л. рм~в)

Поста'вимъ вси` ны'нjь ли'ки духw'вныя, и= да 
зове'мъ: гд\сь воскре'се. да ра'дуется земля`, да 
весели'тся нб~о, _о='блацы да кропя'тъ на'мъ пра'вды 
ту'чы, пра'зднующымъ свjь'тлw и= хр\ста` пою'щымъ.

Жи'знь живу'щихъ, и=сто'чникъ благи'хъ гд\сь, 
бога'тнw и=сточа'яй во'ду о_у=че'нiй, вопiе'тъ женjь`: 
пода'ждь ми` во'ду пи'ти, jа='кw да пода'мъ ти` во'ду, 
грjьхw'въ твои'хъ и=сто'чники и=зсуша'ющую.

Сла'ва: тр\оченъ:

Свjь'тъ _е=ди'нъ нераздjь'льнw, трисо'лнечная 
_е=ди'ница, безнача'льный _о=ц~ъ, сн~ъ, и= дх~ъ, 
бж~ество` _е=ди'но, жи'знь и= всjь'хъ творе'цъ. того` 
воспои'мъ вjь'рнiи со безпло'тными, трист~ы'ми пjь'сньми 
сщ~енносло'вяще.

И= ны'нjь: бг~оро'диченъ:

Свjь'ту бы'вши жили'ще ч\стая, w=зари` зjь^ницы 
души` моея`, w=мрач_е'нныя мно'гими козньми` врага`, и= 
ви'дjьти сподо'би jа='снw w\т тебе` возсiя'вшiй свjь'тъ 
па'че мы'сли, чи'стымъ се'рдцемъ.

_Е=_ксапостiла'рiй воскре'сный: Пло'тiю 
о_у=сну'въ:

Сла'ва: %[самаряны'ни%]. Подо'бенъ: Ж_ены`:

Въ самарi'ю прише'лъ _е=си` сп~се мо'й всеси'льне, 
и= женjь` бесjь'довавъ проси'лъ _е=си` воды` пи'ти, 
_е=вре'_емъ во'ды и=сточи'вый и=з\ъ ка'мене несjько'магw, 
ю='же къ вjь'рjь совоспрiя'лъ _е=си` и= ны'нjь жи'зни 
наслажда'ется на нб~сjь'хъ вjь'чнw.

И= ны'нjь: %[преполове'нiю%]. Подо'бенъ:

Преполови'вшуся прише'лъ _е=си` пра'зднику 
чл~вjьколю'бче во святи'лище, и= глаго'лалъ _е=си`: 
жа'жды и=спо'лненнiи ко мнjь` прiиди'те, и= почерпи'те 
во'ду живу'ю и= пита'ющую. (л. рм~в w=б.) _е='юже пи'щи, 
и= бл~года'ти, жи'зни же безсме'ртныя наслади'теся вси`.

На %[хвали'техъ%], Вся'кое дыха'нiе: поста'вимъ 
стiхw'въ и~: и= пое'мъ настоя'щыя стiхи^ры воскре'сны, 
гла'съ д~:

Кр\стъ претерпjь'вый и= сме'рть, и= воскресы'й 
и=з\ъ ме'ртвыхъ всеси'льне гд\си, сла'вимъ твое` 
воскресе'нiе.

Кр\сто'мъ твои'мъ хр\сте`, дре'внiя кля'твы 
свободи'лъ _е=си` на'съ, и= сме'ртiю твое'ю, _е=стество` 
на'ше му'чащаго дiа'вола о_у=праздни'лъ _е=си`: 
воста'нiемъ же твои'мъ ра'дости вся^ и=спо'лнилъ _е=си`. 
тjь'мже вопiе'мъ ти`: воскресы'й и=з\ъ ме'ртвыхъ, гд\си 
сла'ва тебjь`.

Твои'мъ кр\сто'мъ хр\сте` сп~се, наста'ви на'съ на 
и='стину твою`, и= и=зба'ви на'съ w\т сjьте'й вра'жiихъ, 
воскресы'й и=з\ъ ме'ртвыхъ, возста'ви ны` па'дшыя 
грjьхо'мъ, просте'ръ ру'ку твою` чл~вjьколю'бче гд\си, 
мл~твами ст~ы'хъ твои'хъ.

_О=те'ческихъ твои'хъ нjь'дръ не разлучи'вся, 
_е=диноро'дне сло'ве бж~iй, прише'лъ _е=си` на зе'млю за 
человjьколю'бiе, человjь'къ бы'въ непрело'женъ, и= кр\стъ 
и= сме'рть претерпjь'лъ _е=си` пло'тiю безстра'стный 
бж~ество'мъ, воскре'съ же и=з\ъ ме'ртвыхъ, безсме'ртiе 
пода'лъ _е=си` ро'ду человjь'ческому, jа='кw _е=ди'нъ 
всеси'ленъ.

И='ны стiхи^ры а=нато'лiевы, гла'съ то'йже:

Сме'рть прiя'лъ _е=си` пло'тiю, на'мъ безсме'ртiе 
хода'тайствуя сп~се, и= во гро'бъ всели'лся _е=си`, да 
на'съ w\т а='да свободи'ши, воскреси'въ съ собо'ю: 
пострада'въ о_у='бw jа='кw человjь'къ, но воскре'се 
jа='кw бг~ъ. сегw` ра'ди вопiе'мъ: сла'ва тебjь` 
жизнода'вче гд\си, _е=ди'не человjьколю'бче.

Ка'менiе распаде'ся сп~се, _е=гда` на ло'бнjьмъ 
кр\стъ тво'й  (л. рм~г) водрузи'ся, о_у=страши'шася 
а='довы вра'тарiе, _е=гда` во гро'бjь jа='кw ме'ртвъ 
положе'нъ бы'лъ _е=си`. и='бо сме'рти о_у=праздни'вый 
крjь'пость, м_е'ртвымъ всjь^мъ безсме'ртiе по'далъ 
_е=си`, воскресе'нiемъ твои'мъ сп~се жизнода'вче, гд\си 
сла'ва тебjь`.

И='ны самогла'сны %[самаряны'ни%]. Гла'съ г~.

Стi'хъ: Наляцы`, и= о_у=спjьва'й, и= цр\ствуй, 
и='стины ра'ди, и= кро'тости, и= пра'вды.

Да ра'дуется дне'сь свjь'тлw нб~о и= земля`, 
jа='кw хр\сто'съ jа=ви'ся воплоща'емь jа='кw человjь'къ, 
да а=да'ма и=зме'тъ w\т кля'твы всеро'дна, и= 
о_у=дивля'ется чудесы` въ самарi'ю прише'дъ: женjь' же 
бесjь'доваше воды` прося`, и='же _о='блаки вода'ми 
w=дjьва'яй. тjь'мже вси` вjь'рнiи поклони'мся, на'съ 
ра'ди во'лею w=бнища'вшему, благоутро'бнымъ совjь'томъ.

Гла'съ s~.

Стi'хъ: Возлюби'лъ _е=си` пра'вду, и= 
возненави'дjьлъ _е=си` беззако'нiе.

Та'кw глаго'летъ гд\сь самаряны'ни: а='ще бы 
_е=си` вjь'дала да'ръ бж~iй, и= кто` _е='сть глаго'ляй 
тебjь`, да'ждь ми` воды` пи'ти, ты' бы проси'ла о_у= 
негw`, и= да'лъ бы ти` пи'ти, да не вжа'ждешися во 
вjь'ки, глаго'летъ гд\сь.

Сла'ва: гла'съ то'йже:

И=сто'чникъ живонача'лiя i=и~съ сп~съ на'шъ, ко 
и=сто'чнику прише'дъ патрiа'рха i=а'кwва, пи'ти проша'ше 
воды` w\т жены` самаряны'ни. се'й же непрiwбщи'тельное 
i=уде'wмъ прире'кшей, му'дрый зижди'тель приво'дитъ ю=`, 
сла'дкими глаго'лы, па'че къ проше'нiю присносу'щныя 
воды`, ю='же и= прiи'мши всjь^мъ проповjь'да реку'щи: 
прiиди'те, ви'дите (л. рм~г w=б.) сокрове'нныхъ ви'дца и= 
бг~а, прише'дшаго пло'тiю, за _е='же спасти` человjь'ка.

И= ны'нjь: Преблг\свенна _е=си`: Славосло'вiе 
вели'кое. И= w\тпу'стъ.

Сла'ва, и= ны'нjь: Стiхи'ра _е=v\гльская, гла'съ 
з~:

Се` тма` и= ра'нw, и= что` о_у= гро'ба марi'е 
стои'ши, мно'гую тму` и=мjь'ющи въ ра'зумjь, въ не'йже 
гдjь` положе'нъ бы'сть вопроша'еши i=и~съ; но ви'ждь 
сри'щущяся о_у=ченики`, ка'кw плащани'цами и= сударе'мъ 
воскр\снiе w=брjьто'ша, и= помяну'ша jа=`же w= си'хъ 
писа'нiя. съ ни'миже и= и='миже и= мы` вjь'ровавше, 
воспjьва'емъ тя` жизнода'вца хр\ста`.

И= поуче'нiе студi'тово, и= ча'съ а~. И= коне'чный 
w\тпу'стъ.

На %[лiтургi'и%] и=з\ъwбрази'т_ельна, бл~ж_е'нна 
гла'са, гла'съ д~:

Дре'вомъ а=да'мъ рая` бы'сть и=зселе'нъ: дре'вомъ 
же кре'стнымъ разбо'йникъ въ ра'й всели'ся. _о='въ 
о_у='бw вку'шь, за'повjьдь w\тве'рже сотво'ршагw: _о='въ 
же сраспина'емь, бг~а и=сповjь'да тая'щагося, помяни' мя, 
вопiя`, во ца'рствiи твое'мъ.

Распны'йся и= воскресы'й jа='кw си'ленъ и=з\ъ 
гро'ба тридне'венъ, и= первозда'ннаго а=да'ма воскреси'лъ 
_е=си`, _е=ди'не безсме'ртне: и= мене` на покая'нiе 
w=брати'тися гд\си, сподо'би w\т всегw` се'рдца моегw`, 
и= те'плою вjь'рою при'снw взыва'ти ти`: помяни' мя сп~се 
во цр\ствiи твое'мъ.

Вои'стинну воскре'се хр\сто'съ, и= 
свидjь'тельствуетъ гро'бъ, къ ва'мъ законопресту'пницы: 
и='бо грw'бная своя` w=ста'вль, воскре'се тридне'внw. 
ка'мень запеча'тася, и= пред\ъ гро'бомъ стра'жiе 
предстоя'ху: а='дъ плjьни'ся, сме'рть (л. рм~д) 
о_у=мертви'ся, не о_у=кра'денъ бы'сть хр\сто'съ: 
вjь'руйте съ на'ми воскресе'нiю.

Воскре'сшаго и=з\ъ ме'ртвыхъ, и= а='дову держа'ву 
плjьни'вшаго, и= ви'дима жена'ми мv"роно'сицами, 
ра'дуйтеся, глаго'лющаго, вjь'рнiи о_у=мо'лимъ, w\т 
и=стлjь'нiя и=зба'вити ду'шы на'шя, зову'ще всегда` 
разбо'йника бл~горазу'мнагw гла'сомъ къ нему`: помяни` и= 
на'съ во цр\ствiи твое'мъ.

И= w\т канw'на самаряны'ни, пjь'снь г~: и= 
пра'здника, пjь'снь s~. По вхо'дjь тропа'рь воскр\снъ: и= 
пра'здника преполове'нiя: Сла'ва, конда'къ самаряны'ни: 
И= ны'нjь: преполове'нiя.

Прокi'менъ, гла'съ г~: По'йте бг~у на'шему, 
по'йте, по'йте цр~е'ви на'шему, по'йте. Стi'хъ: Вси` 
jа=зы'цы восплещи'те рука'ми, воскли'кните бг~у гла'сомъ 
ра'дованiя. А=п\слъ въ дjья'нiихъ, зача'ло к~и: 
Разсjь'явшiися а=по'столи: А=ллилу'iа, гла'съ д~: 
Наляцы`, и= о_у=спjьва'й, и= цр\ствуй, и='стины ра'ди 
и= кро'тости, и= пра'вды. Стi'хъ: Возлюби'лъ _е=си` 
пра'вду, и= возненави'дjьлъ _е=си` беззако'нiе. 
_Е=v\глiе w\т i=wа'нна, зача'ло в~_i: Прiи'де i=и~съ 
во гра'дъ самарi'йскiй: Вмjь'стw Досто'йно: пое'мъ 
i=рмо'съ: Свjьти'ся, свjьти'ся: Прича'стенъ: Тjь'ло 
хр\сто'во: Другi'й: Хвали'те гд\са съ нб~съ:

Слу'жба ст~а'гw мине'и пое'тся на повече'рiи.

[зри`] Подоба'етъ вjь'дати, jа='кw слу'жба 
самаряны'ни пое'тся д~ дни`: въ недjь'лю, въ четверто'къ, 
въ пято'къ, и= въ суббw'ту. Въ понедjь'льникъ о_у='бw, и= 
во вто'рникъ, пое'тся слу'жба преполове'нiю и= въ сре'ду 
w\тдае'тся: пое'мъ jа='коже и= на са'мый пра'здникъ, 
кромjь` вхо'да и= чте'нiй.


