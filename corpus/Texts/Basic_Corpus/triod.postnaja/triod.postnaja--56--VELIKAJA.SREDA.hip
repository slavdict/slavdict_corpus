<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. _уа~_i)

%[Во ст~ы'й и= вели'кiй вто'рникъ повече'рiе 
вели'кое%],

на не'мже пое'мъ трипjь'снецъ, творе'нiе господи'на 
а=ндре'а кри'тскагw. Гла'съ в~.

Пjь'снь г~.

I=рмо'съ: Непло'дствовавшiй мо'й о_у='мъ, 
плодоно'сенъ бж~е покажи' ми, дjь'лателю до'брыхъ, 
насади'телю бл~ги'хъ, бл~гоутро'бiемъ твои'мъ.

Кончи'ны вре'мя, w=брати'мся про'чее, хр\сто'съ 
о_у=чи'тъ: прiи'детъ бо во мгнове'нiи, прiи'детъ и= не 
о_у=ме'длитъ, суди'ти мi'ру всему`.

Внеза'пное своегw` прише'ствiя хр\сто'съ jа=вля'я, 
рече`, нw'ево дре'вле ненаде'жное тлjь'нiе, навести'ся 
хотя'щее земли`.

W\тве'рзеся черто'гъ, о_у=краси'ся съ ни'мъ 
бж~е'ственный бра'къ, жени'хъ бли'зъ призыва'яй на'съ, 
о_у=гото'вимся про'чее.

Сi'мwновъ до'мъ, невмjьсти'маго вездjь`, вмjьсти' 
тя i=и~се цр~ю`, и= жена` грjь'шная мv'ромъ тя` пома'за.

Бл~гово'нiя та'инственнагw и=спо'лнена жена`, 
пе'рвагw и=зба'вися sлово'нiя сп~се, мно'гихъ грjьхw'въ. 
мv'ро бо и=сточа'еши жи'зни.

Нб\сная пи'ще а='лчущымъ, животе` са'мъ сы'й, 
jа='лъ _е=си` хр\сте` съ человjь'ки, проявля'я 
снисхожде'нiе твое`. (л. _уа~_i w=б.)

Неблагода'рный о_у=чени'къ, w\тве'ргся тебе` 
хр\сте`, собо'рище всебеззако'нныхъ люде'й сподвиза'ше на 
тя`, на преда'нiе w=бра'щься.

Сла'ва: Со _о=ц~е'мъ тебjь` сн~у, и= дх~у 
пра'вому, _е=ди'ному _е=стеству` покланя'юся и= 
воспjьва'ю, ли'цы раздjьля'я, и= существо'мъ соединя'я.

И= ны'нjь, бг~оро'диченъ: Ро'ждшая тя` а='гница, 
па'стыря и= а='гнца, при'снw мо'литъ i=и~се бж~е, w= 
всjь'хъ лю'дехъ вjь'рующихъ въ тя`.

Сjьда'ленъ, гла'съ а~. Подо'бенъ: Ли'къ 
а='гг~льскiй:

Се` лука'вый совjь'тъ вои'стинну собра'ся 
неи'стовнw, jа='кw w=су'жденника w=суди'ти, горjь` 
сjьдя'щаго, jа='кw судiю` всjь'хъ гд\са: ны'нjь 
собира'ется съ пiла'томъ и='рwдъ, а='нна, вку'пjь же и= 
каiа'фа, и=спыта'ти _е=ди'наго долготерпjьли'ваго.

Пjь'снь и~.

I=рмо'съ: Въ купинjь` мwv"се'ю дв~ы чу'до. на 
сiна'йстjьй горjь` проwбрази'вшаго и=ногда`. по'йте, 
бл~гослови'те, и= превозноси'те во вся^ вjь'ки.

Не невjь'дый вре'мя на'шегw сконча'нiя, держа'й 
вjь'ки, де'нь _о='ный не вjь'дjьти предрече`: но 
предjь'лы всjь^мъ положи` къ смиреному'дрiю.

_Е=гда` ся'деши судiе`, разлуча'яй, jа='коже 
ре'клъ _е=си`, па'стырь w\т _о=ве'цъ кw'злища сп~се, 
стоя'нiя _о='нагw и=зба'ви на'съ, не лиши' же на'съ 
бж~е'ственныя десни'цы твоея`.

Ты` _е=си` па'сха на'ша, пожре'ный за всjь'хъ, 
jа='кw а='гнецъ и= же'ртва, и= прегрjьше'нiй w=чище'нiе, 
и= твоя^ бж~_е'ственныя стр\сти превозно'симъ хр\сте`, во 
вся^ вjь'ки.

Дре'ву о_у=подо'бися, и= селу`, и= хра'минjь, все` 
житiе` душе` моя`: тjь'мже стяжи` къ бг~у гото'во 
се'рдце, да не что` тлjь'нiемъ пло'ти w=ста'виши. (л. 
_ув~_i)

Не къ фарiсе'wмъ сп~се, ни къ сi'мwну то'кмw 
и=зво'лилъ _е=си` во хра'мъ на снjь'дь вни'ти: но о_у=же` 
и= мытари` вку'пjь и= блудни^цы, твое` почерпа'ютъ 
милосе'рдiе.

Сребролю'бiе рачи'тельствуяй преда'тель i=у'да, w= 
и=стощи'вшемся мv'рjь печа'шеся: про'чее же w= прода'нiи 
вл\дки, къ беззакw'ннымъ прише'дъ w= цjьнjь` 
согласова'ше.

_W бл~же'нныхъ ру'къ! _w власw'въ и= о_у=сте'нъ 
цjьлому'дренныя блудни'цы! и='миже возлiя`, сп~се, мv'ро 
на но'зjь твои`, w=тира'ющи я=`, и= ча'стw w=блобыза'ющи.

Возлежа'щу тебjь` сло'ве, жена` предста'вши, и= 
о_у= но'гъ рыда'ющи, сткля'ницу сп~се и=стощи` мv'ра на 
главу` тебе` безсме'ртнагw мv'ра.

Бл~гослови'мъ _о=ц~а`, и= сн~а, и= ст~а'го дх~а, 
гд\са.

Со _о=ц~е'мъ сн~а и= ст~а'го дх~а, ст~у'ю тр\оцу 
въ бж~ествjь` _е=ди'номъ сла'вимъ, вопiю'ще: ст~ъ, ст~ъ, 
ст~ъ _е=си` во вjь'ки.

И= ны'нjь, бг~оро'диченъ: Мл~твами сп~се, 
преч\стыя твоея` мт~ре, и= твои'хъ а=п\слъ, мл\сти твоя^ 
на'мъ низпосли` бога'тнw, и= ми'ръ тво'й пода'ждь лю'демъ 
твои^мъ.

Та'же: Хва'лимъ, бл~гослови'мъ, покланя'емся 
гд\сви:

I=рмо'съ: Въ купинjь` мwv"се'ю дв~ы чу'до:

Пjь'снь f~.

I=рмо'съ: Преесте'ственнw пло'тiю заче'ншую во 
чре'вjь, w\т _о=ц~а` безлjь'тнw предвозсiя'вшее сло'во, 
въ пjь'снехъ немо'лчныхъ велича'емъ вjь'рнiи.

Дjь'ланiя вре'мя, сп~се'нiя намjь'ренiе: тала'нтъ 
взе'мши, дре'внiй w='бразъ, душе` моя`, купи` вjь'чную 
жи'знь.

Jа='кw свjьщы` свjь^тлыя о_у=краси'вше ду'шы, 
жениху` приходя'щу къ нетлjь'нному бра'ку, пре'жде 
заключе'нiя двере'й, вни'демъ съ ни'мъ. (л. _ув~_i w=б.)

Показа'ти хотя` i=и~се, преесте'ственное твоегw` 
смире'нiя всjь^мъ, jа='лъ _е=си` въ дому` сi'мwновjь 
вечеря'въ, а='лчущихъ пи'ще.

Хлjь'бъ сы'й животворя'щiй, снjь'лъ _е=си` 
i=ису'се съ сi'мwномъ фарiсе'емъ, да блудни'ца 
прiwбря'щетъ некупи'мую бл~года'ть твою`, и=стоща'нiемъ 
мv'ра.

Ру'цjь мои` скверна'вjь, о_у=стнjь` блудни'чи во 
мнjь`, нечи'сто мое` житiе`, растлjь'нны о_у='ды: но 
w=сла'би ми`, и= w=ста'ви, вопiе'тъ блудни'ца хр\сту`.

Присту'пльши жена` къ нога'ма твои'ма сп~се, 
возлива'ше мv'ро, бл~гоуха'нiя и=сполня'ющи, и= мv'ра 
и=сполня'ема дjь'лъ w=чище'нiя.

А=рwма'ты богатjь'ю, добродjь'тельми же 
нище'тствую, jа=`же и='мамъ, тебjь` приношу`: да'ждь 
са'мъ, jа=`же и='маши, и= w=сла'би ми`, и= w=ста'ви, 
вопiе'тъ блудни'ца хр\сту`.

Мv'ро о_у= мене` тлjь'нное, мv'ро о_у= тебе` 
жи'зни, мv'ро бо тебjь` и='мя и=злiя'нное на достw'йныя: 
но w=сла'би ми`, и= w=ста'ви, вопiе'тъ блудни'ца хр\сту`.

Сла'ва: Безнача'ленъ _е=си` _о='ч~е, несозда'ненъ 
_е=си` сн~е, сопресто'ленъ и= дш~е, _е=ди'но три` 
_е=стество'мъ, и= три` ли'цами, _е=ди'нъ бг~ъ и='стинный.

И= ны'нjь, бг~оро'диченъ: Бц\де, о_у=пова'нiе 
чту'щихъ тя` при'снw, не преста'й моля'щи и=з\ъ тебе` 
роди'вшагося, и=зба'вити мя` бjь'дъ, и= вся'кихъ 
и=скуше'нiй. (л. _уг~_i)

%[Во ст~у'ю и= вели'кую сре'ду, на о_у='трени%],

по шесто_пса'лмiи А=ллилу'iа, на гла'съ и~, и= 
тропа'рь три'жды Се` жени'хъ: Зри` въ понедjь'льникъ 
вели'кiй.

И= стiхосло'вiе. По а~ стiхосло'вiи сjьда'ленъ, 
гла'съ г~.

Подо'бенъ: Красотjь` дjь'вства:

Блудни'ца приступи` къ тебjь`, мv'ро со слеза'ми 
и=злива'ющи на но'зjь твои` чл~вjьколю'бче, и= смра'да 
sw'лъ и=збавля'ется повелjь'нiемъ твои'мъ! ды'шя же 
бл~года'ть твою` о_у=чени'къ неблагода'рный, сiю` 
w\тлага'етъ, и= смра'домъ w=дjьва'ется, сребролю'бiемъ 
продая` тебе`. сла'ва хр\сте` бл~гоутро'бiю твоему`.

Сла'ва, и= ны'нjь, то'йже.

По в~-мъ стiхосло'вiи сjьда'ленъ, гла'съ д~.

Подо'бенъ: О_у=диви'ся i=w'сифъ:

I=у'да льсте'цъ, сребролю'бiя рачи'тельствуяй, 
преда'ти тя` гд\си, сокро'вище живота`, ле'стнw 
поуча'шеся, w\т_ону'дуже и= о_у=пи'вся, тече'тъ ко 
i=уде'wмъ, глаго'летъ беззакw'ннымъ: что' ми хо'щете 
да'ти, и= а='зъ ва'мъ преда'мъ, во _е='же распя'ти 
_е=го`;

Сла'ва, и= ны'нjь, то'йже.

По г~-мъ стiхосло'вiи сjьда'ленъ, гла'съ а~.

Подо'бенъ: Гро'бъ тво'й:

Блудни'ца въ пла'чjь вопiя'ше ще'дре, w=тира'ющи 
те'плjь преч\стjьи твои` но'зjь власы` главы` своея`, и= 
и=з\ъ глубины` стеня'щи: не w\три'ни мя`, ниже` w=мерзи` 
бж~е мо'й: но прiими' мя ка'ющуюся, и= сп~си` jа='кw 
_е=ди'нъ чл~вjьколю'бецъ.

Сла'ва, и= ны'нjь, то'йже. Чт_е'нiя же вся^ w\т 
сказа'нiя, _е='же w\т матfе'а ст~а'гw _е=v\глiа дне`. 
Та'же _е=v\глiе w\т i=wа'нна, зача'ло м~а, бли'зъ конца`, 
без\ъ престу'пки: Во вре'мя _о='но, свидjь'тельствоваше 
наро'дъ сы'й со i=и~сомъ, _е=гда` ла'заря возгласи` w\т 
гро'ба: (л. _уг~_i w=б.) Коне'цъ въ зача'лjь м~г-мъ: 
Jа=`же о_у='бw а='зъ глаго'лю, jа='коже рече` мнjь` 
_о=ц~ъ, та'кw глаго'лю. _Псало'мъ н~, и= трипjь'снецъ, 
творе'нiе господи'на космы`, _е=гw'же краестро'чiе: 
Тетра'дi _псалw`. Сi'есть въ сре'ду воспою`. I=рмосы` 
по два'жды. Тропари` на в~_i. Послjьди' же i=рмо'съ 
_о='ба ли^ка вку'пjь. Гла'съ в~.

Пjь'снь г~.

[Т] I=рмо'съ: На ка'мени мя` вjь'ры о_у=тверди'въ, 
разшири'лъ _е=си` о_у=ста` моя^ на враги` моя^, 
возвесели' бо ся ду'хъ мо'й внегда` пjь'ти: нjь'сть ст~ъ, 
jа='коже бг~ъ на'шъ, и= нjь'сть пра'веденъ, па'че тебе` 
гд\си.

[_Е] Во тще'тныхъ собо'рище беззако'нныхъ, и= 
мы'слiю собира'ется sлонра'вною, w=сужде'на и=зба'вителя 
и=зрещи' тя хр\сте`. _е=му'же пое'мъ: ты` _е=си` бг~ъ 
на'шъ, и= нjь'сть ст~ъ па'че тебе` гд\си.

[Т] Лю'тый совjь'тъ беззако'нныхъ, притворя'ется 
бг~обо'рныя души` су'щiй, jа='кw sлопотре'бна пра'веднаго 
о_у=би'ти хр\ста`. _е=му'же пое'мъ: ты` _е=си` бг~ъ 
на'шъ, и= нjь'сть ст~ъ па'че тебе` гд\си.

Конда'къ, гла'съ д~.

Подо'бенъ: Вознесы'йся:

Па'че блудни'цы бла'же, беззако'нновавъ, сле'зъ 
ту'чы ника'коже тебjь` принесо'хъ: но молча'нiемъ моля'ся 
припа'даю ти`, любо'вiю w=блобыза'я преч\стjьи твои` 
но'зjь, jа='кw да w=ставле'нiе мнjь` jа='кw вл\дка 
пода'си долгw'въ, зову'щу ти` сп~се: w\т скве'рныхъ 
дjь'лъ мои'хъ и=зба'ви мя`.

I='косъ: Jа='же пе'рвjье блудни'ца жена`, внеза'пу 
цjьлому'дренна jа=ви'ся, возненави'дjьвши дjьла` 
сту'днагw грjьха`, и= сла'дости тjьле'сныя, помина'ющи 
сту'дъ мно'гiй и= су'дъ муче'нiя, _е=го'же претерпя'тъ 
блудни'цы и= скве'рнiи, w\т ни'хже пе'рвый _е='смь а='зъ, 
и= бою'ся: но пребыва'ю въ sло'мъ _о=бы'чаи безу'мный. 
блу'дная же жена` (л. _уд~_i) о_у=боя'вшися, и= 
потща'вшися ско'рw прiи'де, вопiю'щи ко и=зба'вителю: 
чл~вjьколю'бче и= ще'дре, w\т скве'рныхъ дjь'лъ мои'хъ 
и=зба'ви мя`.

Сv"на_кса'рiй. Стiхи`:

Жена` полага'ющи тjьлеси` хр\сто'ву мv'ро,

Нiкоди'мовъ предпрiя'тъ смv"рнало'й.

Во ст~у'ю и= вели'кую сре'ду, пома'завшiя гд\са 
мv'ромъ жены` блудни'цы, па'мять твори'ти повелjь'ша 
бж~е'ственнjьйшiи _о=тцы`: зане` ма'лw пре'жде 
сп~си'тельныя стр\сти сiе` бы'сть. Вше'дшу бо i=и~су во 
i=ер\сли'мъ, и= въ дому` прокаже'ннагw сi'мwна бы'вшу, 
жена` къ нему` приступи`, и= и=злiя` на главу` _е=гw` 
_о='ное многоцjь'нное мv'ро. О_у=чине'но о_у='бw сегw` 
ра'ди бы'сть здjь`, да по сп~сову словеси` вездjь` и= во 
всjь'хъ _о='ноя теплjь'йшее дjь'ло проповjь'стся. 
W\тку'ду же подви'гшися прiи'де; зане'же сострада'тельное 
хр\сто'во зря'ше, и= ко всjь^мъ w=бщи'тельное, и= ны'нjь 
па'че, _е=гда` въ до'мъ прокаже'ннагw того` ви'дjь 
введе'на, _е=го'же нечи'ста и= w\трече'нна во w=бще'нiе, 
зако'нъ повелjьва'ше бы'ти. Помы'сли о_у='бw жена`, 
jа='коже _о='нагw прока'зу, си'це и= _е=я` душе'вный 
неду'гъ и=сцjьли'тъ. И= о_у='бw возлежа'щу _е=му` на 
ве'чери, на ве'рхъ главы` _е=гw` лiе'тъ мv'ро, jа='кw 
цjьно'ю су'щее дина'рiй тре'хъ сw'тъ: _е='же _е='сть 
шестьдеся'тъ а=сса'рiй, пjь'нязей де'сять, сре'бренникwвъ 
трiе'хъ. _Е='йже о_у=ченицы` запрети'ша, и= наипа'че 
i=у'да i=скарiw'тскiй: но хр\сто'съ сiю` заступи`, да не 
пресjьку'тъ до'брагw _е=я` намjь'ренiя. Та'же и= 
погребе'нiе свое` воспомина'етъ, i=у'ду w\твраща'я 
преда'тельства, и= жену` по'чести сподобля'я, _е='же 
вездjь` по вселе'ннjьй сея` до'брому дjь'лу 
проповjь'датися. Вjь'домо же бу'ди, jа='кw жена` сiя`, 
_е=ди'на о_у='бw мни'тся нjь^кимъ бы'ти, о_у= 
_е=v\глi'стwвъ всjь'хъ. нjь'сть же, но о_у= трiе'хъ 
о_у='бw, jа='коже глаго'летъ бж~е'ственный 
златоу'стый{Бесjь'да на матf. г~_i }, _е=ди'на и= та'яжде 
_е='сть, jа='же и= блудни'ца си'це и=менова'ся, о_у= 
i=wа'нна же не ктому`: но друга'я нjь'кая чу'дная, и= 
житiе` и=му'щая честно'е, марi'а сестра` ла'зарева, 
jа='же не а='ки блудни'ца су'щи, хр\сто'мъ люби'ма бjь`. 
Си'хъ же, _о='вая (л. _уд~_i w=б.) о_у='бw марi'а, 
пре'жде шести` дне'й па'схи, въ дому` свое'мъ, и='же въ 
виfа'нiи, на ве'чери возлежа'щу, мv'ра пома'занiе 
содjь'я, на кра'снjьи _о='нагw но'зjь сiе` и=злива'ющи, 
и= главны'ми власы` сiя^ w=тира'ющи, и=з\ъ_оби'лiя цjьны` 
на'нь о_у=потребля'ющи, и= а='ки бг~у мv'ро принося'щи. 
Вjь'дяше бо и=звjь'стнw, jа='кw и= въ же'ртвахъ 
приноша'шеся _е=ле'й бг~у{И=схо'дъ гл. л~, Быт. к~и и= 
л~_е}: и= свяще'нницы мv'ромъ пома'зовахуся: и= i=а'кwвъ 
дре'вле сто'лпъ пома'за бг~у. Принесе' же сiе` 
да'рствующи jа='вjь о_у=чи'телю, а='ки бг~у, па'ки 
w=живле'нiя ра'ди бра'тнягw. Тjь'мже ниже` мзда` _е='й 
w=бjьщава'ется, _е=гда` и= са'мъ i=у'да ро'пщетъ, jа='кw 
любостяжа'теленъ. Друга'я же jа='вjь блудни'ца, пре'жде 
двою` дню` па'схи, въ то'йже виfа'нiи _е=ще` су'щу 
хр\сту` и= въ дому` бы'вшу сi'мwна прокаже'ннагw на 
ве'чери, и= тогда` возлежа'щу, многоцjь'нное _о='ное 
мv'ро на главу` и=злива'етъ, jа='коже сщ~е'нный матfе'й 
и= ма'ркъ повjьствова'ша. W= се'й же блудни'цjь и= 
о_у=ченицы` негоду'ютъ, къ мл\стыни хр\сту` тща'тельнw 
о_у=гото'ванное и=звjь'стнw прови'дjьвше: се'й же и= 
мзда` даде'ся, _е='же всю'ду по вселе'ннjьй до'брому 
_е=я` дjь'лу просла'витися. _О='вiи о_у='бw _е=ди'ну: 
я=зы'комъ же златы'й си'це двjь` женjь` бы'ти глаго'летъ. 
Су'ть же нjь'цыи и= три` сiя^ бы'ти глаго'лютъ: двjь` 
о_у='бw предрече'ннjьи, стр\сти хр\сто'вой къ две'ремъ 
приближа'ющейся, тре'тiю же и=ну'ю пре'жде си'хъ, па'че 
же пе'рвую та'мw бли'зъ среды` про'повjьди _е=v\гльскiя 
сiе` сотво'ршую, jа='же и= блудни'ца и= грjь'шница бjь`, 
вну'трь же до'му не прокаже'ннагw, но фарiсе'а сi'мwна. 
на но'зjь хр\ста` самагw`, и= наединjь` мv'ро 
и=злiя'вшая: _е=гда` и= _е=ди'нъ фарiсе'й соблазня'шеся, 
_е='йже и= мзду` сп~съ, w=ставле'нiе грjьхw'въ да'руетъ. 
W= се'й же то'кмw само'й бж~е'ственный лука`{зача'ло л~г} 
въ свое'мъ _е=v\глiи бли'зъ среды`, jа='коже рече'ся 
повjьству'етъ. И= по по'вjьсти w= се'й блудни'цjь, а='бiе 
наво'дитъ си'це глаго'ля: и= бы'сть по се'мъ, и= то'й 
прохожда'ше сквозjь` гра'ды и= в_е'си, бл~говjьству'я и= 
проповjь'дуя цр\ствiе бж~iе, w\т ни'хже jа=вля'ется, 
jа='кw не во вре'мя стр\сти сiе` бы'сть. Мни'тся о_у='бw 
и= w\т вре'мене, и= w\т прiе'мшихъ _е=го`, и= w\т 
мjь'ста, и= ли'цъ, и= домw'въ, (л. _у_е~_i) _е=ще' же и= 
w\т нра'ва мv"ропома'занiя тре'мъ бы'ти жена'мъ си^мъ: 
двjь` о_у='бw блудни^цы, тре'тiю же ла'зареву бы'ти 
сестру` марi'ю, житiе'мъ сiя'ющую ч\стны'мъ. И= и='ный 
о_у='бw до'мъ бы'ти фарiсе'а сi'мwна, другi'й же 
прокаже'ннагw сi'мwна въ виfа'нiи, и= и='ный па'ки до'мъ 
марi'и и= ма'рfы се'стръ ла'заревыхъ въ то'йже виfа'нiи, 
jа='коже w\т си'хъ сразумjь'ти _е='сть: jа='кw и= двjь` 
ве'черjь бjь'стjь хр\сту`, и= _о=бои` въ виfа'нiи: 
_е=ди'на о_у='бw пре'жде шести` дне'й па'схи въ дому` 
ла'заревjь, _е=гда` jа=дя'ше съ ни'мъ и= ла'зарь, 
jа='коже гро'мовъ сы'нъ повjьству'етъ{i=wа'н. м~а}, 
глаго'ля си'це: пре'жде шести` дне'й па'схи, прiи'де 
i=и~съ въ виfа'нiю, и=дjь'же бjь` ла'зарь о_у=ме'рый, 
_е=го'же воздви'же w\т ме'ртвыхъ. сотвори'ша о_у='бw 
_е=му` ве'черю, та'мw, и= ма'рfа служа'ше: ла'зарь же 
_е=ди'нъ бjь` w\т совозлежа'щихъ _е=му`. Марi'а о_у='бw 
прiе'мши лi'тру мv'ра на'рда пiстi'ки многоцjь'ннагw, 
пома'за но'зjь i=и~совjь, и= w=тре` власы` свои'ми но'зjь 
_е=гw`. Друга'я же ве'черя бы'сть _е=му` пре'жде двою` 
дню` па'схи, _е=ще` су'щу въ виfа'нiи хр\сту` въ дому` 
сi'мwна прокаже'ннагw, _е=гда` и= блудни'ца прiи'де къ 
нему` многоцjь'нное мv'ро и=злива'ющи, jа='коже сщ~е'нный 
матfе'й повjьству'етъ глаго'ля{матf. р~и}, jа='кw w\т 
хр\ста` ко о_у=ченикw'мъ: вjь'сте, jа='кw по двою` дню` 
па'сха бу'детъ. И= пома'лjь па'ки нано'ситъ: i=и~су же 
бы'вшу въ виfа'нiи, въ дому` сi'мwна прокаже'ннагw, 
приступи` къ нему` жена`, а=лава'стръ мv'ра и=му'щи 
тяжкоцjь'ннагw, и= возлива'ше на главу` _е=гw` 
возлежа'щагw. _Е=му'же согласу'етъ и= ма'ркъ, 
глаго'ля{ма'рк. _кс~г}: бjь' же па'сха, и= _о=прjьсно'цы 
по двою` дню`, и= су'щу _е=му` въ виfа'нiи въ дому` 
сi'мwна прокаже'ннагw возлежа'щу, прiи'де жена`: и= 
_е=ли^ка по се'мъ. Пря'щiися же и= глаго'лющiи, _е=ди'ну 
и= ту'южде бы'ти, о_у= четыре'хъ _е=v\глi'стwвъ жену` 
пома'завшую гд\са мv'ромъ _е=ди'наго и= того'жде мня'тъ 
бы'ти сi'мwна, фарiсе'а же и= прокаже'ннаго: _е=го'же и= 
_о=тца` ла'заря же и= се'стръ _е=гw` марi'и и= ма'рfы, 
бы'ти нjь'цыи и=зда'ша, и= _е=ди'ну ве'черю и= ту'южде, 
и= то'йжде и= _е=ди'нъ до'мъ _е=гw`, и='же въ виfа'нiи, 
о_у= негw'же и= го'рница по'стлана о_у=гото'вася, и= 
та'инственную ве'черю бы'ти, не до'брjь мня'тъ. Сi'и (л. 
_у_е~_i w=б.) бо двjь` ве'ч_ери, внjь` i=ер\сли'ма въ 
виfа'нiи бjь'стjь хр\сту` пре'жде шести`, и= пре'жде 
двою` [jа='коже рече'ся] дню` зако'нныя па'схи, _е=гда` 
и= ж_ены` мv'ра разли'чнw хр\сту` принесо'ша. Та'йная же 
ве'черя, и= по'стланная го'рница, вну'трь гра'да 
i=ер\сли'ма бл~гоукраси'шася, пре'жде _е=ди'нагw 
зако'нныя па'схи и= стр\сти хр\сто'вы дне`. _О='вiи 
о_у='бw въ дому` невjь'домагw человjь'ка, _о='вiи же въ 
дому` [jа='коже глаго'лютъ] напе'рсника и= о_у=ч~нка` 
i=wа'нна во ст~о'мъ сiw'нjь, и=дjь'же и= о_у=ченицы` 
стра'ха ра'ди i=уде'йска бя'ху сокрове'ни, и= fwмино` 
бы'сть w=сяза'нiе по воскр\снiи, и= ст~а'гw дх~а 
прише'ствiе на пятьдеся'тницу, и= и='ная нjь^кая 
неизреч_е'нная и= та'инств_енная соверши'шася. Тjь'мже 
сiе` о_у='бw мни'тся ми`, и= и='стинjь златоглаго'ливагw 
па'че и=звjь'стнjье бы'ти, jа='кw двjь` о_у='бw сiя` 
ж_ены` вмjьня'ются: _е=ди'на о_у='бw, jа='коже рече'ся 
о_у= трiе'хъ _е=v\глi'стwвъ, блудни'ца су'щи и= 
грjь'шница, на главу` хр\сто'ву мv'ро возлiя'вшая: и=на'я 
же о_у= i=wа'нна, марi'а сестра` ла'зарева, самjь'мъ же 
бж~е'ств_еннымъ нога'мъ хр\стw'вымъ сiе` прине'сшая и= 
возлiя'вшая. И=ны^я о_у='бw jа=`же въ виfа'нiи ве'ч_ери: 
и='ную же бы'ти та'йную. И= jа='вственнw и= w\т _о='ныхъ 
по по'вjьсти w= блудни'цjь се'й, о_у=ч~нки` сп~съ ко 
гра'ду посыла'етъ, о_у=гото'вати па'сху. И=ди'те, 
глаго'ля, во гра'дъ ко _о='нсицjь, и= рцы'те: о_у=чи'тель 
глаго'летъ, о_у= тебе` сотворю` па'сху со о_у=ченики` 
мои'ми. И= па'ки: и= сря'щетъ вы` человjь'къ, 
скуде'льникъ воды` нося`, и= то'й пока'жетъ ва'мъ 
го'рницу ве'лiю по'стланную, та'мw о_у=гото'вайте на'мъ. 
_О=ни' же w\тше'дше, глаго'летъ, w=брjьто'ша, jа='коже 
заповjь'да и=`мъ, и= о_у=гото'ваша па'сху, jа='вjь 
зако'нную при две'рехъ су'щую, ю='же и= прише'дъ соверши` 
со о_у=ч~нки`, jа='коже бж~е'ственный златоу'стъ 
глаго'летъ. Та'же и= ве'чери быва'емой, сi'есть та'йной, 
и= бж~е'ственному о_у=мове'нiю посредjь` содjь'яну 
бы'вшу, па'ки возле'гъ, и= на'шу предае'тъ па'сху на 
са'мой трапе'зjь, jа='коже я=зы'комъ златы'й i=wа'ннъ 
повjьству'етъ, и= сiя^ о_у='бw та'кw. Бж~е'ственный же 
i=wа'ннъ, къ сему` и= ма'ркъ, бж~е'ственнiи _е=v\глi'сти, 
и= мv'ра ви'дъ приложи'ша, вjь'рное сiе` и=менова'вше и= 
многоцjь'нное. Возмнjь'ша же пiстiко'нъ, сi'есть (л. 
_уs~_i) вjь'рное нарещи`, неле'стное же и= 
нерастворе'нное и= ввjь'ренное въ чистоту`, не'гли же и= 
нарица'нiе бjь` нjь'кое сiе`, и=зря'днjьйшагw и= пе'рвагw 
мv'ра. прилага'етъ же ма'ркъ, jа='кw и= сосу'дъ сокруши` 
w\т тща'нiя жена`, а='ки тjьсновхо'дный, и='же и= 
а=лава'стръ и=мену'етъ. _Е='сть же се'й сосу'дъ 
сткля'ный, jа='коже глаго'летъ сщ~е'нный _е=пiфа'нiй, 
без\ъ рукоя'ти сотворе'нный нjь'кiя, и='же и= вv"кi'онъ 
си'це глаго'лется. Бjь' же мv'ро _о='ное сложе'нное w\т 
ви'дwвъ о_у='бw и= и='ныхъ мно'гихъ, па'че же w\т си'хъ, 
смv'рны, цвjь'та кiнамw'ма бл~гоуха'нна, сi'есть, тро'сти 
а=рwма'тскiя, и= _е=ле'а. Но и='же о_у='мнымъ мv'ромъ 
пома'завыйся хр\сте` бж~е, находя'щихъ страсте'й 
свободи`, и= поми'луй на'съ, jа='кw _е=ди'нъ ст~ъ и= 
чл~вjьколю'бецъ, а=ми'нь.

Пjь'снь и~.

[Р] I=рмо'съ: Глаго'лъ мучи'телевъ поне'же 
превозмо'же, седмери'цею пе'щь разжже'нна бы'сть 
и=ногда`: въ не'йже _о='троцы не w=пали'шася, царе'во 
попра'вше велjь'нiе, но вопiя'ху: вся^ дjьла` гд\сня 
гд\са по'йте, и= превозноси'те во вся^ вjь'ки.

[А] И=злива'ющи жена` мv'ро честно'е, влады'чню и= 
бж~е'ственному стра'шному верху` хр\сте`, слjьдw'въ 
твои'хъ преч\стыхъ прикосну'ся, w=скверне'ныма дла'ньма, 
и= вопiя'ше: вся^ дjьла` гд\сня гд\са по'йте, и= 
превозноси'те во вся^ вjь'ки.

[Д] Слеза'ми w=мыва'етъ но'зjь, пови'нная 
грjьхw'мъ, созда'вшагw, и= w=тира'етъ власы` свои'ми. 
тjь'мже въ житiи` содjь'янныхъ не погрjьши` и=збавле'нiя, 
но вопiя'ше: вся^ дjьла` гд\сня гд\са по'йте, и= 
превозноси'те во вся^ вjь'ки.

[I] Сщ~еннодjь'йствуется и=збавле'нiе 
благонра'внjьй, w\т сп~си'тельныхъ о_у=тро'бъ же и= 
сле'зъ и=сто'чника, въ не'мже и=сповjь'данiемъ 
и=змы'вшися, не стыдя'шеся, но вопiя'ше: вся^ дjьла` 
гд\сня гд\са по'йте, и= превозноси'те во вся^ вjь'ки.

Та'же, Хва'лимъ, бл~гослови'мъ: (л. _уs~_i w=б.)

И= па'ки i=рмо'съ: Глаго'лъ мучи'телевъ:

Ч\стнjь'йшую, не пое'мъ.

Пjь'снь f~.

[_Пс] I=рмо'съ: Душа'ми чи'стыми, и= нескве'рными 
о_у=стна'ми, прiиди'те возвели'чимъ нескве'рную, и= 
преч\стую мт~рь _е=мману'илеву, _е='юже и=з\ъ нея` къ 
рожде'нному принося'ще мл~тву: пощади` ду'шы на'шя 
хр\сте` бж~е, и= сп~си` на'съ.

[А] Неразу'менъ jа='влься, и= лука'въ 
ревноwбра'зникъ, да'ръ достойнобж~е'ственъ сло'вомъ 
продае'тъ. и='мже до'лгъ разрjьши'ся грjьхw'въ, кра'дый 
лю'тый i=у'да любобж~е'ственную бл~года'ть: пощади` ду'шы 
на'шя хр\сте` бж~е, и= сп~си` на'съ.

[Л] Глаго'летъ ше'дъ беззакw'ннымъ княз_е'мъ: что' 
ми хо'щете да'ти, и= а='зъ хр\ста` ва'мъ и=ско'маго 
хотя'щымъ преда'мъ; присвое'нiе хр\сто'во i=у'да 
w\три'нувый зла'томъ: пощади` ду'шы на'шя хр\сте` бж~е, 
и= сп~си` на'съ.

[W] _W слjьпо'тнагw сребролю'бiя нечести'ве, 
w\т_ону'дуже забве'нiе получи'лъ _е=си`, jа='кw души` 
ника'коже равностоя'теленъ мi'ръ, jа='коже научи'лся 
_е=си`: w\тча'янiемъ бо са'мъ себе` о_у=дави'лъ _е=си` 
вже'гся преда'телю: пощади` ду'шы на'шя хр\сте` бж~е, и= 
сп~си` на'съ.

Та'же i=рмо'съ: Душа'ми чи'стыми, и= нескве'рными 
о_у=стна'ми:

_Е=_ксапостiла'рiй, три'жды, jа='кw w=бы'чно:

Черто'гъ тво'й ви'жду сп~се мо'й о_у=краше'нный, 
и= _о=де'жды не и='мамъ, да вни'ду во'нь, просвjьти` 
_о=дjья'нiе души` моея` свjьтода'вче, и= сп~си' мя.

На хвали'техъ поста'вимъ стiхи` д~, и= пое'мъ сiя^ 
самогла'сны, гла'съ а~:

Тебе` дв~ыя сн~а, блудни'ца позна'вши бг~а, 
глаго'лаше, въ пла'чи моля'щися, jа='кw сле'зъ достw'йная 
содjь'лавшая: разрjьши` до'лгъ, jа='коже и= а='зъ власы`: 
возлюби` лю'бящую, (л. _уз~_i) пра'веднw ненави'димую, и= 
бли'зъ мытаре'й тебе` проповjь'мъ, бл~годjь'телю 
чл~вjьколю'бче.

Многоцjь'нное мv'ро, блудни'ца смjьси` со 
слеза'ми, и= и=злiя` на преч\стjьи но'зjь твои`, 
w=блобыза'ющи: _о='ную а='бiе w=правда'лъ _е=си`, на'мъ 
же проще'нiе да'руй пострада'вый w= на'съ, и= сп~си` 
на'съ.

_Е=гда` грjь'шная приноша'ше мv'ро, тогда` 
о_у=чени'къ соглаша'шеся пребеззакw'ннымъ. _о='вая 
о_у='бw ра'довашеся, и=стоща'ющи мv'ро многоцjь'нное: 
се'й же тща'шеся прода'ти безцjь'ннаго. сiя` вл\дку 
познава'ше, а= се'й w\т вл\дки разлуча'шеся. сiя` 
свобожда'шеся, а= i=у'да ра'бъ быва'ше врагу`. лю'то 
_е='сть лjь'ность, ве'лiе покая'нiе: _е='же мнjь` да'руй 
сп~се, пострада'вый w= на'съ, и= сп~си` на'съ.

_W i=у'дина w=кая'нства! зря'ше блудни'цу 
цjьлу'ющую стwпы`, и= о_у=мышля'ше ле'стiю преда'нiя 
цjьлова'нiе. _о='ная власы` разрjьши`, а= се'й jа='ростiю 
вяза'шеся, нося` вмjь'стw мv'ра sлосмра'дную sло'бу: 
за'висть бо не вjь'сть предпочита'ти поле'зное. _w 
i=у'дина _о=кая'нства! w\т негw'же и=зба'ви бж~е, ду'шы 
на'шя.

Сла'ва, гла'съ в~: Грjь'шная тече` къ мv'ру, 
купи'ти многоцjь'нное мv'ро, _е='же пома'зати 
бл~годjь'теля, и= мv"ропрода'телю вопiя'ше: Да'ждь ми` 
мv'ро, да пома'жу и= а='зъ w=чи'стившаго вся^ моя^ 
грjьхи`.

И= ны'нjь, гла'съ s~: Погруже'нная грjьхо'мъ, 
w=брjь'те тя` приста'нище сп~се'нiя, ви'ждь и= мv'ра со 
слеза'ми растворя'ющую, тебjь` вопiя'ше: ви'ждь 
согрjьша'ющихъ покая'нiя w=жида'яй. но вл\дко сп~си' мя 
w\т волны` грjьхо'вныя, вели'кiя ра'ди твоея` мл\сти.

На стiхо'внjь стiхи^ры самогла'сны, гла'съ: s~.

Дне'сь хр\сто'съ прихо'дитъ въ до'мъ фарiсе'овъ, 
и= жена` грjь'шница приступи'вши къ нога'мъ, валя'шеся 
вопiю'щи: (л. _уз~_i w=б.) ви'ждь погруже'нную грjьхо'мъ, 
w\тча'янную дjья'нiй ра'ди, негнуша'емую w\т твоея` 
бл~гости: и= да'ждь ми` гд\си w=ставле'нiе sлы'хъ, и= 
сп~си' мя.

Стi'хъ: И=спо'лнихомся зау'тра мл\сти твоея`, 
гд\си:

Простре` блудни'ца власы` тебjь` вл\дцjь, простре` 
i=у'да ру'цjь беззакw'ннымъ: _о='ва о_у='бw прiя'ти 
_о=ставле'нiе, _о='въ же взя'ти сре'бреники. тjь'мже 
тебjь` вопiе'мъ про'даному и= свобо'ждшему на'съ: гд\си 
сла'ва тебjь`.

Стi'хъ: И= бу'ди свjь'тлость гд\са бг~а на'шегw на 
на'съ:

Приступи` жена` sлосмра'дная и= w=скверне'ная, 
сле'зы пролива'ющи, лю'бящи сп~се, стра'сть 
и=сповjь'дающи: ка'кw воззрю` къ тебjь` вл\дцjь; са'мъ бо 
прише'лъ _е=си` сп~сти` блудни'цу: и=з\ъ глубины` 
о_у=ме'ршую мя` воскреси`, и='же ла'заря воздви'гнувый 
и=з\ъ гро'ба четверодне'вна: прiими' мя _о=кая'нную 
гд\си, и= сп~си' мя.

Стi'хъ: И=сповjь'мся тебjь` гд\си всjь'мъ 
се'рдцемъ мои'мъ:

W\тча'янная житiя` ра'ди, и= о_у=вjь'домая нра'ва 
ра'ди, мv'ра нося'щая приступи` тебjь` вопiю'щи: да не 
w\тве'ржеши мене` блу'дную, роди'выйся w\т дв~ы: да не 
пре'зриши моя^ сле'зы ра'досте а='гг~лwвъ. но прiими' мя 
ка'ющуюся, ю='же не w\три'нулъ _е=си` согрjьша'ющую 
гд\си, вели'кiя ра'ди твоея` мл\сти.

Сла'ва, и= ны'нjь, самогла'сенъ, гла'съ и~:

Творе'нiе кассiа'ны и='нокини.

Гд\си, jа='же во мнw'гiя грjьхи` впа'дшая жена`, 
твое` w=щути'вшая бж~ество`, мv"роно'сицы взе'мши чи'нъ, 
рыда'ющи мv'ро тебjь` пре'жде погребе'нiя прино'ситъ: 
о_у=вы` мнjь` глаго'лющи! jа='кw но'щь мнjь` _е='сть 
разжже'нiе блуда` невоздержа'нна, мра'чное же и= 
безлу'нное раче'нiе грjьха`. прiими` моя^ и=сто'чники 
сле'зъ, и='же (л. _уи~_i) _о=блака'ми производя'й мо'ря 
во'ду. приклони'ся къ мои^мъ воздыха'нi_емъ серд_е'чнымъ, 
приклони'вый нб~са` неизрече'ннымъ твои'мъ и=стоща'нiемъ: 
да w=блобыжу` пречи'стjьи твои` но'зjь, и= w=тру` сiя^ 
па'ки главы` моея` власы`, и='хже въ раи` _е='vа, по 
полу'дни, шу'момъ о_у='шы w=гласи'вши, стра'хомъ скры'ся. 
грjьхw'въ мои'хъ мно'ж_ества, и= суде'бъ твои'хъ б_е'здны 
кто` и=зслjь'дитъ; душеспа'сче сп~се мо'й. да мя` твою` 
рабу` не пре'зриши, и='же безмjь'рную и=мjь'яй мл\сть.

И= а='бiе, Бл~го _е='сть: Трист~о'е съ 
покло'ны, и= ча'съ а~-й без\ъ стiхосло'вiя: Быва'ютъ же 
и= покло'ны по чи'ну и='хъ. И= лiтi'а. И= w\тпу'стъ. И= 
про'чее jа='коже пре'жде о_у=каза'ся въ понедjь'льникъ 
вели'кiй.

На s~-мъ часjь` тропа'рь пр\оро'чества, гла'съ и~:

Дне'сь лука'вое собра'ся со'нмище, и= на тя` 
тщ_е'тная поучи'шася. дне'сь w\т согла'сiя о_у=давле'нiе 
i=у'да w=бруча'етъ, каiа'фа же нево'лею и=сповjь'дуетъ: 
jа='кw _е=ди'нъ за всjь'хъ воспрiе'млеши сме'рть во'лею, 
и=зба'вителю на'шъ хр\сте` бж~е, сла'ва тебjь`.

Прокi'менъ, _псало'мъ рл~г, гла'съ д~: 
Бл~гослови'тъ тя` гд\сь w\т сiw'на, сотвори'вый нб~о и= 
зе'млю. Стi'хъ: Се` ны'нjь бл~гослови'те гд\са вси` 
раби` гд\сни.

Пр\оро'чества i=езекi'илева чте'нiе. [Глава` в~, ст. 
г~-_i~, глава` г~, ст. а~-г~.]

Рече` гд\сь ко мнjь`: сы'не человjь'чь, послю' тя 
а='зъ къ до'му i=и~леву, w=горчева'ющымъ мя`, и=`же 
w=горчи'ша мя`, са'ми и= _о=тцы` и='хъ w\тверго'шася 
мене` до дне'шнягw дне`. И= сы'нове жестоколи'чнiи, и= 
твердосерде'чнiи: а='зъ послю' тя къ тjь^мъ, и= рече'ши 
къ ни^мъ: та'кw глаго'летъ а=дwнаi` гд\сь. А='ще о_у='бw 
о_у=слы'шатъ и=ли` о_у=боя'тся: зане` до'мъ w=горчева'яй 
_е='сть, и= позна'ютъ, (л. _уи~_i w=б.) jа='кw пр\оро'къ 
_е=си` ты` посредjь` и=`хъ. И= ты` сы'не человjь'чь, да 
не о_у=бои'шися и='хъ, ни о_у=жаса'йся w\т лица` и='хъ: 
зане` разсвирjь'пjьютъ и= w=бы'дутъ тя` _о='крестъ, 
посреди' бо скорпi'_евъ ты` живе'ши: слове'съ и='хъ не 
о_у=бо'йся, и= w\т лица` и='хъ не о_у=жаса'йся, зане` 
до'мъ w=горчева'яй _е='сть. И= возглаго'леши словеса` 
моя^ къ ни^мъ: а='ще о_у='бw о_у=слы'шатъ, и=ли` 
о_у=боя'тся, зане` до'мъ прогнjь'ваяй _е='сть. И= ты` 
сы'не человjь'чь послу'шай глаго'лющагw къ тебjь`, не 
бу'ди w=горчева'яй, jа='коже до'мъ преwгорчева'яй: 
w\тве'рзи о_у=ста` твоя^, и= снjь'ждь, jа='же а='зъ даю` 
тебjь`. И= ви'дjьхъ, и= се` рука` просте'рта ко мнjь`, и= 
въ не'й сви'токъ кни'жный. И= разви` _е=го` предо мно'ю, 
и= въ то'мъ пи^сана бы'ша пр_е'дняя и= за^дняя: и= 
впи'сано бя'ше въ не'мъ рыда'нiе, и= жа'лость, и= го'ре. 
И= рече` ко мнjь`: сы'не человjь'чь, снjь'ждь сви'токъ 
се'й, и= и=ди`, и= рцы` сынw'мъ i=и~л_евымъ. И= 
w\тверзо'хъ о_у=ста` моя^, и= напита' мя сви'ткомъ си'мъ. 
И= рече` ко мнjь`: сы'не человjь'чь, о_у=ста` твоя^ 
снjьдя'тъ, и= чре'во твое` насы'тится сви'тка сегw` 
да'ннагw тебjь`: и= снjьдо'хъ _е=го`, и= бы'сть во 
о_у=стjь'хъ мои'хъ jа='кw ме'дъ сла'докъ.

Прокi'менъ, _псало'мъ рл~д, гла'съ s~: Боя'щiися 
гд\са, бл~гослови'те гд\са. Стi'хъ: Хвали'те и='мя 
гд\сне, хвали'те раби` гд\са.

Чте'нiе _е=v\глiа. И= по чи'ну трист~о'е съ покло'ны 
и= w\тдае'мъ стiхосло'вiе часw'въ. Девя'тый же ча'съ 
начина'емъ w\т трист~а'гw: въ не'мже и= послjь'днее 
быва'етъ чте'нiе w\т _е=v\глiа. Та'же глаго'лемъ: Не 
преда'ждь на'съ: Трист~о'е съ покло'ны. Та'кожде и= 
бл~ж_е'нны. Творя'ще и= _о=бы^чныя покло'ны. Глаго'лемъ 
же и= конда'къ вели'кiя среды`, и= хра'ма ст~а'гw, и=ли` 
ст~ы'я. Сла'ва, Со ст~ы'ми о_у=поко'й: И= ны'нjь, 
хра'ма, бц\ды. А='ще же ни`, глаго'лемъ: 
Предста'тельство хр\стiа'нъ: Гд\си поми'луй, м~, 
и= г~ вели^кiя покло'ны, (л. _уf~_i) и= в~_i ма^лыя. 
Трист~о'е: и= покло'ны г~. Гд\си поми'луй, в~_i. 
и= мл~тва: Всест~а'я тр\оце: Та'же, Досто'йно 
_е='сть: Сла'ва, и= ны'нjь: и= вмjь'стw w\тпу'ста 
глаго'летъ настоя'тель мл~тву: Вл\дко многомл\стиве: 
всю` до конца`. Се'й же глаго'лемjьй мы` ни'цъ па'дше 
на зе'млю, мо'лимся. И= по и=сполне'нiи тоя`, на'мъ 
воста'вшымъ, преклоня'ется и= то'й са'мъ къ бра'тiи, и= 
про'ситъ проще'нiя, глаго'ля: Бл~гослови'те _о=тцы` 
ст~i'и, и= прости'те ми` грjь'шному, jа=`же согрjьши'хъ 
во все'й жи'зни мое'й, и= во все'й ст~jь'й 
четыредеся'тницjь, сло'вомъ, дjь'ломъ, помышле'нiемъ, и= 
всjь'ми мои'ми чу'вствы. Бра'тiямъ же w\твjьща'вшымъ: 
Бг~ъ да прости'тъ ти` честны'й _о='тче. Та'же 
прихо'дятъ и= бра'тiя два` два`, про'сятъ подо'бнjь и= 
тi'и проще'нiя, глаго'люще: Прости' мя _о='тче ст~ы'й: 
и= про'чее, jа='коже вы'ше писа'ся. И= прiе'мше 
проще'нiе, и='демъ въ к_е'ллiи на'шя, и= молчи'мъ до 
часа` вече'рнягw. Въ собо'рныхъ же хра'мjьхъ и= 
прихо'дскихъ росхо'дъ не быва'етъ: но по проще'нiи 
трезво'нъ въ дво'и.

%[Во ст~у'ю и= вели'кую сре'ду ве'чера%],

во свjьти'льничное, _о=бы'чное стiхосло'вiе w\т 
трист~а'гw без\ъ покло'нwвъ. Стiхосло'вимъ же, и= Ко 
гд\су внегда` скорбjь'ти ми`: без\ъ покло'нwвъ. На 
Гд\си воззва'хъ, поста'вимъ стiхw'въ _i~ и= пое'мъ 
самогла'сны, гла'съ а~:

Тебе` дв~ыя сн~а, блудни'ца позна'вши бг~а, 
глаго'лаше, въ пла'чи моля'щися, jа='кw сле'зъ достw'йная 
содjь'лавшая: разрjьши` до'лгъ, jа='коже и= а='зъ власы`: 
возлюби` лю'бящую, пра'веднw ненави'димую, и= бли'зъ 
мытаре'й тебе` проповjь'мъ, бл~годjь'телю чл~вjьколю'бче. 
(л. _уf~_i w=б.)

Многоцjь'нное мv'ро блудни'ца смjьси` со слеза'ми, 
и= и=злiя` на преч\стjьи но'зjь твои`, w=блобыза'ющи: 
_о='ную а='бiе w=правда'лъ _е=си`, на'мъ же проще'нiе 
да'руй, пострада'вый w= на'съ, и= сп~си` на'съ.

_Е=гда` грjь'шная приноша'ше мv'ро, тогда` 
о_у=чени'къ соглаша'шеся пребеззакw'ннымъ. _о='вая 
о_у='бw ра'довашеся, и=стоща'ющи мv'ро многоцjь'нное: 
се'й же тща'шеся прода'ти безцjь'ннаго. сiя` вл\дку 
познава'ше, а= се'й w\т вл\дки разлуча'шеся. сiя` 
свобожда'шеся, а= i=у'да ра'бъ быва'ше врагу`. лю'то 
_е='сть лjь'ность, ве'лiе покая'нiе: _е='же мнjь` да'руй 
сп~се, пострада'вый w= на'съ, и= сп~си` на'съ.

_W i=у'дина _о=кая'нства! зря'ше блудни'цу 
цjьлу'ющую стwпы`, и= о_у=мышля'ше ле'стiю, преда'нiя 
цjьлова'нiе _о='ная власы` разрjьши`, а= се'й jа='ростiю 
вяза'шеся, нося` вмjь'стw мv'ра sлосмра'дную sло'бу: 
за'висть бо не вjь'сть предпочита'ти поле'зное. _w 
i=у'дина _о=кая'нства, w\т негw'же и=зба'ви бж~е, ду'шы 
на'шя.

Гла'съ в~: Грjь'шная тече` къ мv'ру, купи'ти 
многоцjь'нное мv'ро, _е='же пома'зати бл~годjь'теля, и= 
мv"ропрода'телю вопiя'ше: да'ждь ми` мv'ро, да пома'жу и= 
а='зъ w=чи'стившаго вся^ моя^ грjьхи`.

Гла'съ s~: Погруже'ная грjьхо'мъ, w=брjь'те тя` 
приста'нище сп~се'нiя, ви'ждь и= мv'ра со слеза'ми 
растворя'ющую, тебjь` вопiя'ше: ви'ждь, согрjьша'ющихъ 
покая'нiя w=жида'яй: но вл\дко сп~си' мя w\т волны` 
грjьхо'вныя, вели'кiя ра'ди твоея` мл\сти.

Дне'сь хр\сто'съ прихо'дитъ въ до'мъ фарiсе'овъ, 
и= жена` грjь'шница приступи'вши къ нога'мъ, валя'шеся 
вопiю'щи: ви'ждь погруже'нную грjьхо'мъ, w\тча'янную 
дjья'нiй ра'ди, негнуша'емую w\т твоея` бл~гости, и= 
да'ждь ми` гд\си w=ставле'нiе sлы'хъ, и= сп~си' мя. (л. 
_у~к)

Простре` блудни'ца власы` тебjь` вл\дцjь, простре` 
i=у'да ру'цjь беззакw'ннымъ: _о='ва о_у='бw прiя'ти 
w=ставле'нiе, _о='въ же взя'ти сре'бреники. тjь'мже 
тебjь` вопiе'мъ про'даному, и= свобо'ждшему на'съ: гд\си 
сла'ва тебjь`.

Приступи` жена` sлосмра'дная и= w=скверне'ная, 
сле'зы пролива'ющи, лю'бящи сп~се, стра'сть 
и=сповjь'дающи: ка'кw воззрю` къ тебjь` вл\дцjь; са'мъ бо 
прише'лъ _е=си` спасти` блудни'цу: и=з\ъ глубины` 
о_у=ме'ршую мя` воскреси`, и='же ла'заря воздви'гнувый 
и=з\ъ гро'ба четверодне'вна: прiими' мя _о=кая'нную 
гд\си, и= сп~си' мя.

W\тча'янная житiя` ра'ди, и= о_у=вjь'домая нра'ва 
ра'ди, мv'ра нося'щая приступи` тебjь` вопiю'щи: да не 
w\тве'ржеши мене` блу'дную, роди'выйся w\т дв~ы, да не 
пре'зриши моя^ сле'зы, ра'досте а='гг~лwвъ, но прiими' мя 
ка'ющуюся, ю='же не w\три'нулъ _е=си` согрjьша'ющую 
гд\си, вели'кiя ра'ди твоея` мл\сти.

Сла'ва, и= ны'нjь, гла'съ и~. Творе'нiе кассiа'ны 
и='нокини.

Гд\си, jа='же во мнw'гiя грjьхи` впа'дшая жена`, 
твое` w=щути'вшая бж~ество`, мv"роно'сицы взе'мши чи'нъ, 
рыда'ющи мv'ро тебjь` пре'жде погребе'нiя прино'ситъ: 
о_у=вы` мнjь`, глаго'лющи, jа='кw но'щь мнjь` _е='сть 
разжже'нiе блуда` невоздержа'нна, мра'чное же и= 
безлу'нное раче'нiе грjьха`. прiими` моя^ и=сто'чники 
сле'зъ, и='же _о=блака'ми производя'й мо'ря во'ду. 
приклони'ся къ мои^мъ воздыха'нi_емъ серд_е'чнымъ, 
приклони'вый нб~са`, неизрече'ннымъ твои'мъ 
и=стоща'нiемъ, да w=блобыжу` преч\стjьи твои` но'зjь, и= 
w=тру` сiя^ па'ки главы` моея` власы`: и='хже въ раи` 
_е='vа, по полу'дни, шу'момъ о_у='шы w=гласи'вши, 
стра'хомъ скры'ся. грjьхw'въ мои'хъ мно'ж_ества, и= 
суде'бъ твои'хъ б_е'здны кто` и=зслjь'дитъ; душеспа'сче 
мо'й, да мя` твою` рабу` не пре'зриши, и='же безмjь'рную 
и=мjь'яй мл\сть. (л. _у~к w=б.)

Вхо'дъ со _е=v\глiемъ. Свjь'те ти'хiй:

Прокi'менъ, _псало'мъ рл~_е, гла'съ д~: 
И=сповjь'дайтеся бг~у нб\сному, jа='кw бл~гъ, jа='кw въ 
вjь'къ мл\сть _е=гw`. Стi'хъ: И=сповjь'дайтеся бг~у 
богw'въ, jа='кw въ вjь'къ мл\сть _е=гw`.

И=схо'да чте'нiе. [Глава` в~, ст. а~_i-к~в.]

Бы'сть во дни^ мнw'гiя _о='ны, вели'къ бы'въ 
мwv"се'й, и=зы'де къ бра'тiямъ свои^мъ сынw'мъ 
i=и~л_евымъ: разумjь'въ же болjь'знь и='хъ, ви'дjь 
человjь'ка _е=гv'птянина бiю'ща нjь'коего _е=вре'анина 
w\т бра'тiи _е=гw` сынw'въ i=и~левыхъ. W=бозрjь'вся же 
сjь'мw и= _о=ва'мw, никого'же ви'дjь: и= порази'въ 
_е=гv'птянина, скры` _е=го` въ песцjь`. И=зше'дъ же во 
вторы'й де'нь, ви'дjь два` му^жа _е=вре'анина бiю'щыяся, 
и= глаго'ла w=би'дящему: чесw` ра'ди ты` бiе'ши 
и='скренняго; _О='нъ же рече`: кто' тя поста'ви кня'зя и= 
судiю` над\ъ на'ми; _е=да` о_у=би'ти мя` ты` хо'щеши, 
и='мже w='бразомъ о_у=би'лъ _е=си` вчера` _е=гv'птянина; 
о_у=боя'ся же мwv"се'й, и= рече`: а='ще си'це jа=вле'нъ 
бы'сть глаго'лъ се'й; о_у=слы'ша же фараw'нъ глаго'лъ 
се'й, и= и=ска'ше о_у=би'ти мwv"се'а. w\ти'де же мwv"се'й 
w\т лица` фараw'нова, и= всели'ся въ земли` мадiа'мстjьй: 
прише'дъ же въ зе'млю мадiа'мскую, сjь'де при кла'дязjь. 
Свяще'ннику же мадiа'мскому бjь'ша се'дмь дще'рей 
пасу'щихъ _о='вцы _о=тца` своегw` i=wfо'ра: прише'дше же 
че'рпаху, до'ндеже напо'лниша кwры'та, напои'ти _о='вцы 
_о=тца` своегw` i=wfо'ра. Прише'дше же па'стырiе 
и=згна'ша я=`: воста'въ же мwv"се'й и=зба'ви и=`хъ, и= 
налiя` и=`мъ, и= напои` _о='вцы и='хъ. Прiидо'ша же къ 
рагуи'лу _о=тцу` своему`, _о='нъ же рече` и=`мъ: что` 
jа='кw о_у=скори'сте прiити` дне'сь; _О='ныя же реко'ша: 
человjь'къ _е=гv'птянинъ и=зба'ви на'съ w\т па'стырей, и= 
наче'рпа на'мъ, и= напои` _о='вцы на'шя. _О='нъ же рече` 
дще'ремъ свои^мъ: (л. _ук~а w=б.) и= гдjь` _е='сть; и= 
вску'ю си'це w=ста'висте человjь'ка; призови'те о_у=`бо 
_е=го`, да jа='стъ хлjь'бъ. Всели'ся же мwv"се'й о_у= 
человjь'ка: и= даде` сепфw'ру дще'рь свою` мwv"се'ю въ 
жену`. Во чре'вjь же заче'нши жена`, роди` сы'на, и= 
нарече` мwv"се'й и='мя _е=му`, гирса'мъ, глаго'ля: jа='кw 
пришле'цъ _е='смь въ земли` чужде'й. _е=ще' же заче'нши 
роди` сы'на втора'го, и= нарече` и='мя _е=му` 
_е=лiезе'ръ, глаго'ля: бг~ъ бо _о=тца` моегw` помо'щникъ 
мо'й, и= и=зба'ви мя` и=з\ъ руки` фараw'новы.

Прокi'менъ, _псало'мъ рл~з, гла'съ д~: Гд\си, 
мл\сть твоя` во вjь'къ, дjь'лъ руку` тво_е'ю не пре'зри. 
Стi'хъ: И=сповjь'мся тебjь` гд\си всjь'мъ се'рдцемъ 
мои'мъ, и= пред\ъ а='гг~лы воспою` тебjь`.

I='wва чте'нiе. [Глава` в~, ст. а~-_i~.]

Бы'сть jа='кw де'нь се'й, и= прiидо'ша а='гг~ли 
бж~iи предста'ти пред\ъ гд\семъ: и= дiа'волъ прiи'де 
посредjь` и='хъ предста'ти пред\ъ гд\семъ. И= рече` гд\сь 
дiа'волу: w\тку'ду ты` гряде'ши; тогда` рече` дiа'волъ 
пред\ъ гд\семъ: проше'дъ поднебе'сную, и= w=бше'дъ всю` 
зе'млю, прiидо'хъ. И= рече` гд\сь къ дiа'волу: вня'лъ ли 
_е=си` о_у='бw [мы'слiю твое'ю] рабу` моему` i='wву; 
jа='кw нjь'сть такова` w\т су'щихъ на земли`: человjь'къ 
неsло'бивъ, и='стиненъ, непоро'ченъ, бг~очести'въ, 
о_у=даля'яйся w\т вся'кагw sла`, _е=ще' же придержи'тся 
неsло'бiя: ты' же ре'клъ _е=си` и=мjь^нiя _е=гw` 
погуби'ти вотще`. W\твjьща'въ же дiа'волъ гд\сви, рече`: 
ко'жу за ко'жу, и= вся^ _е=ли^ка и='мать человjь'къ, 
да'стъ за ду'шу свою`. _О=ба'че посли` ру'ку твою`, и= 
косни'ся косте'мъ _е=гw`, и= пло'ти _е=гw`, а='ще не въ 
лице' тя бл~гослови'тъ. Рече' же гд\сь дiа'волу: се` 
предаю' ти _е=го`, то'кмw ду'шу _е=гw` соблюди`. И=зы'де 
же дiа'волъ w\т лица` гд\сня, и= порази` i='wва гно'емъ 
лю'тымъ w\т но'гъ да'же до главы`. И= взя` [i='wвъ] 
чре'пъ, да (л. _ук~а w=б.) w=строга'етъ гно'й сво'й, и= 
то'й сjьдя'ше на гно'ищи внjь` гра'да. Вре'мени же мно'гу 
мину'вшу, рече` къ нему` жена` _е=гw` глаго'лющи: 
доко'лjь терпи'ши, се` пожду` вре'мя _е=ще` ма'ло, ча'ющи 
наде'жди сп~се'нiя моегw`. се' бо потреби'ся w\т земли` 
па'мять твоя`, сы'нове твои` и= дщ_е'ри, моегw` чре'ва 
болjь^зни и= труды`, и='миже вотще` труди'хся съ 
болjь'зньми: ты' же са'мъ въ гнои` черве'й сjьди'ши, 
w=бнощева'я внjь` без\ъ покро'ва, и= а='зъ скита'ющися и= 
служа'щи, мjь'сто w\т мjь'ста преходя'щи, и= до'мъ w\т 
до'му, w=жида'ющи со'лнца, когда` за'йдетъ, да почi'ю w\т 
трудw'въ мои'хъ, и= w\т болjь'зней, jа=`же мя` ны'нjь 
w=бдержа'тъ. но рцы` глаго'лъ нjь'кiй ко гд\су, и= 
о_у=мри`. _О='нъ же воззрjь'въ рече` къ не'й: вску'ю 
jа='кw _е=ди'на w\т безу'мныхъ же'нъ возглаго'лала 
_е=си`; а='ще блага^я прiя'хомъ w\т руки` гд\сни, sлы'хъ 
ли не стерпи'мъ; во всjь'хъ си'хъ приключи'вшихся _е=му`, 
ничи'мже согрjьши` i='wвъ о_у=стна'ма пред\ъ бг~омъ, [и= 
не даде` безу'мiя бг~у].

Та'же, Да и=спра'вится мл~тва моя`: _Е=v\глiе 
w\т матfе'а, зача'ло р~и. И= про'чее послjь'дованiе 
преждеwсщ~е'нныхъ. И= по пренесе'нiи ч\стны'хъ дарw'въ 
покло'ны г~. И= а='бiе о_у=праждня'ются соверше'ннw въ 
це'ркви быва'_емыя покло'ны. Въ ке'ллiахъ же да'же и= до 
вели'кагw пятка` соверша'ются.


