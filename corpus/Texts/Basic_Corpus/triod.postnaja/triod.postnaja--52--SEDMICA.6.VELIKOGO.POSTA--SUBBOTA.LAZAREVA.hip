<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. т_о~s)

%[Въ суббw'ту ст~а'гw и= прв\днагw ла'заря%]

на полу'нощницjь, на пе'рвомъ трист~о'мъ, по 
_О='ч~е на'шъ: Тропа'рь: _О='бщее воскр\снiе: На 
послjь'днемъ трист~о'мъ, по _О='ч~е на'шъ: Конда'къ: 
Всjь'хъ ра'дость хр\сто'съ: Гд\си поми'луй, в~_i. 
И= w\тпу'стъ. Мл~твы же: Помяни` гд\си, не глаго'лемъ.

На о_у='трени, на Бг~ъ гд\сь, тропа'рь, гла'съ 
а~:

_О='бщее воскр\снiе пре'жде твоея` стр\сти 
о_у=вjьря'я, и=з\ъ ме'ртвыхъ воздви'глъ _е=си` ла'заря 
хр\сте` бж~е. тjь'мже и= мы` jа='кw _о='троцы побjь'ды 
зна'м_енiя нося'ще, тебjь` побjьди'телю сме'рти вопiе'мъ: 
w=са'нна въ вы'шнихъ, бл~гослове'нъ гряды'й во и='мя 
гд\сне. Три'жды.

Та'же, стiхосло'вiе: Рече` гд\сь гд\сви моему`:

По а~-мъ стiхосло'вiи сjьда'ленъ, гла'съ а~:

Подо'бенъ: Ка'мени запеча'тану:

О_у=ще'дривъ ма'рfины и= марi'ины сле'зы, 
w\твали'ти ка'мень w\т гро'ба повелjь'лъ _е=си` хр\сте` 
бж~е, воскр~си'лъ _е=си` возгласи'въ ме'ртваго, мi'ра 
жизнода'вче, собо'ю о_у=вjьря'я воскр\снiе. сла'ва си'лjь 
твое'й сп~се: сла'ва вла'сти твое'й: сла'ва сло'вомъ вся^ 
соста'вившему.

Сла'ва, и= ны'нjь, то'йже.

Та'же стiхосло'вимъ непоро'чны.

И= пое'мъ тропари` воскр\сны: Бл~гослове'нъ _е=си` 
гд\си: А='гг~льскiй собо'ръ: И= прw'чая, jа='кw 
_о=бы'чай _е='сть въ недjь'лю, пото'мъ сjьда'ленъ, гла'съ 
_е~.

Подо'бенъ: Собезнача'льное сло'во:

И=сто'чникъ прему'дрости и= предвjь'дjьнiя, во 
виfа'нiю прише'дъ, съ ма'рfою су'щихъ вопроша'лъ _е=си`: 
гдjь` положи'сте, ре'къ, дру'га, ла'заря; _е=гw'же ра'ди 
прослези'въ (л. т_о~s w=б.) бл~гоутро'бне, четверодне'вна 
ме'ртва воскр~си'лъ _е=си` гла'сомъ твои'мъ 
чл~вjьколю'бче и= ще'дрый, jа='кw жизнода'вецъ и= гд\сь.

Сла'ва, и= ны'нjь, то'йже. Та'же глаго'лемъ: 
Воскр\снiе хр\сто'во: и= _псало'мъ н~. _Е=v\глiе же 
не чте'мъ, то'кмw во хра'мjь ст~а'гw ла'заря. Чте'нiе же 
твори'мъ, толкова'нiе _е='же w\т i=wа'нна _е=v\глiа тогw` 
дне`, сло'во _кс~г, и= _кс~д.

Канw^на два`, до шесты'я пjь'сни, творе'нiе 
господи'на fеофа'на: w\т_ону'дуже начина'емъ 
четверопjь'снецъ. Пе'рвый канw'нъ со i=рмосо'мъ на и~: 
другi'й на s~. Гла'съ и~.

Пjь'снь а~.

I=рмо'съ: Пои'мъ гд\сви прове'дшему лю'ди своя^ 
сквозjь` чермно'е мо'ре, jа='кw _е=ди'нъ сла'внw 
просла'вися.

Ла'заря о_у=ме'ршаго, ма'нiемъ бж~е'ственнымъ 
воскр~си'лъ _е=си`, jа='кw созда'тель сы'й, и= живота` 
сокро'вище чл~вjьколю'бче.

Сло'вомъ четверодне'внаго ла'заря возгласи'лъ 
_е=си` безсме'ртне, темноwбра'зное а='дово разруши'въ 
крjь'постiю ца'рство.

Всjь^мъ пребж~е'ственнагw позна'нiе бж~ества` 
показа'лъ _е=си`, и=з\ъ ме'ртвыхъ возста'вивъ 
четверодне'внаго ла'заря вл\дко.

Дне'сь виfа'нiа предвозвjьща'етъ воскр\снiе 
хр\ста` жизнода'вца, воста'нiемъ ла'заревымъ 
ликовству'ющи.

Другi'й канw'нъ, творе'нiе i=wа'нна мона'ха. Гла'съ 
и~.

I=рмо'съ: Во'ду проше'дъ:

Пре'жде w\т не су'щихъ приве'дъ вся'ческую тва'рь, 
и= вjь'дый серд_е'чная сокрw'вища предглаго'леши jа='кw 
вл\дка о_у=ч~нкw'мъ ла'зарево о_у=спе'нiе.

Человjь'ка _е=стество'мъ w=существова'выйся 
хр\сте` w\т дв~ы, ла'зарево ты` погребе'нiе навы'кнути 
вопроша'лъ _е=си` jа='кw чл~вjь'къ, не невjь'дый jа='кw 
бг~ъ, и=дjь'же лежа'ше. (л. т_о~з)

Сла'ва: О_у=вjьря'я сло'ве твое` воскр\снiе, 
вои'стинну jа='кw w\т сна`, люби'маго воскреси'лъ _е=си` 
о_у=же` смердя'ща, четверодне'вна мертвеца` w\т гро'ба.

И= ны'нjь, бг~оро'диченъ: Чи'ни тя` а='гг~лъ и= 
человjь^къ, безневjь'стная мт~и, хва'лятъ непреста'ннw: 
созда'теля бо си'хъ jа='коже мл\днца, во w=б\ъя'тiихъ 
твои'хъ носи'ла _е=си`.

Катава'сiа: Во'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

Пjь'снь г~.

I=рмо'съ: Ты` _е=си` о_у=твержде'нiе притека'ющихъ 
къ тебjь` гд\си, ты` _е=си` свjь'тъ w=мраче'нныхъ, и= 
пое'тъ тя` ду'хъ мо'й.

Два` предлага'я дjь^йства твоя^, показа'лъ _е=си` 
суще'ствъ сп~се сугу'бство: бг~ъ бо _е=си` и= человjь'къ.

Бе'здна сы'й ра'зума, ты` вопроша'еши: гдjь` 
положи'ся ме'ртвый; хотя` воскреси'ти животода'вче 
лежа'щаго.

Мjь^ста преходя'й jа='кw бы'въ человjь'къ, 
jа=ви'лся _е=си` w=пи'санъ, и=сполня'я вся'ч_еская, 
jа='кw бг~ъ неwпи'санный.

Ла'заря воздви'глъ _е=си` бж~е'ственнымъ хр\сте` 
глаго'ломъ: и= мене` мно'гими прегрjьше'ньми о_у=ме'рша 
возста'ви, молю'ся.

И='ный. I=рмо'съ: Небе'снагw кру'га:

Предста'въ ты` гро'бу чудотво'рче гд\си, въ 
виfа'нiи над\ъ ла'заремъ прослези'лся _е=си`, зако'номъ 
_е=стества`, пло'ть твою` о_у=вjьря'я, i=и~се бж~е мо'й, 
ю='же воспрiя'лъ _е=си`.

Марi'инъ пла'чь ты` а='бiе о_у=толи'лъ _е=си` 
сп~се, и= ма'рfjь показу'я самовла'стное. ты' бо 
воскресе'нiе, ты` и= живо'тъ, jа='коже ре'клъ _е=си`: 
и='стина бо _е=си`, и= всjь'хъ гд\сь.

Сла'ва: W=бви'таго о_у=кро'йми люби'маго ла'заря 
гд\си, w\т а='да те'мнагw и=схи'тилъ _е=си` ты`, сло'вомъ 
твои'мъ всемо'щнымъ сме'рти разве'ргъ закле'пы же и= 
цр\ствiя. (л. т_о~з w=б.)

И= ны'нjь: Всели'лся _е=си` въ дв~у пло'тски 
гд\си, jа=ви'лся _е=си` человjь'кwмъ, jа='коже лjь'ть 
бjь` ви'дjьну тебjь` бы'ти: ю='же и= показа'лъ _е=си` 
jа='кw и='стинную бц\ду, и= вjь'рныхъ помо'щницу, 
_е=ди'не чл~вjьколю'бче.

Катава'сiа: Небе'снагw кру'га верхотво'рче гд\си, 
и= цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Сjьда'ленъ, гла'съ д~. Подо'бенъ: О_у=диви'ся 
i=w'сифъ:

Вку'пjь предста'стjь хр\сту` ла'заревjь сестрjь`, 
и= слезя'ще го'рцjь, и= пла'чуще _е=го`, рjь'ша _е=му`: 
гд\си, о_у='мре ла'зарь. _о='нъ же jа='кw бг~ъ не 
невjь'дый погреба'нiя, вопроша'ше jа='кw человjь'къ: 
гдjь` положи'сте _е=го`; и= приступи'въ ко гро'бу, 
возглаша'ше четверодне'внаго ла'заря. _о='нъ же а='бiе 
воста`, и= покланя'шеся воскреси'вшему.

Сла'ва, и= ны'нjь, гла'съ и~.

Подо'бенъ: Прему'дрости:

Провjь'дый вся'ч_еская jа='кw творе'цъ въ виfа'нiи 
проре'клъ _е=си` о_у=ч~нкw'мъ твои^мъ: дру'гъ на'шъ 
ла'зарь о_у='спе дне'сь. и= вjь'дый вопроси'лъ _е=си`, 
ре'клъ: гдjь` положи'сте _е=го`; и= _о=ц~у` помоли'лся 
_е=си`, прослези'вся jа='кw человjь'къ: тjь'мже и= 
возгласи'въ, _е=го'же люби'лъ _е=си`, w\т а='да 
возста'вилъ _е=си` гд\си четверодне'внаго ла'заря. сегw` 
ра'ди вопiе'мъ тебjь`: прiими` хр\сте` бж~е, дерза'ющихъ 
приноси'ти хвале'нiе тебjь`, и= сподо'би всjь'хъ сла'вы 
твоея`.

Пjь'снь д~.

I=рмо'съ: О_у=слы'шахъ гд\си, смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

Не посо'бника тре'буяй, но смотре'нiя соверша'яй 
неизрече'нное, моля'ся возста'вилъ _е=си` ме'ртва, 
четверодне'внаго всеси'льне. (л. т_о~н)

_О=ц~у` соприсносу'щное сло'во, и= бг~ъ пре'жде 
зри'мый, ны'нjь jа='кw человjь'къ мо'лится, моли^твы 
всjь'хъ прiе'мляй.

Гла'съ тво'й разруши` сп~се сме'ртную всю` си'лу, 
w=снова^нiя же а='дwва бж~е'ственною твое'ю си'лою 
поколеба'шася.

Бг~оро'диченъ: Дв~у воспои'мъ, jа='кw по рж\ствjь` 
дв~у пребы'вшую, и= ро'ждшую хр\ста` бг~а, w\т пре'лести 
мi'ръ и=зба'вльшаго.

И='ный. I=рмо'съ: Ты` моя` крjь'пость гд\си:

Ты` jа='кw па'стырь и=схи'тилъ _е=си` хр\сте` 
человjь'ка, растлjь'вша о_у=же` четверодне'вна, 
зижди'телю, w\т во'лка лю'тагw вои'стинну и= всея'дца: 
jа='кw всеси'ленъ же и= гд\сь, си'мъ проявля'я всемi'рную 
сла'ву, твоегw` ны'нjь тридне'внагw воста'нiя.

Тя` жи'знь ви'дяще су'щiи съ ма'рfою хр\сте`, 
вопiя'ху: а='ще бы бы'лъ _е=си` здjь` гд\си, 
просвjьще'нiе всjь'хъ и= жи'знь, w\тню'дъ не бы` 
о_у='мерлъ, ме'ртвъ не jа=ви'лся бы ла'зарь. жи'знь же 
о_у=ме'ршихъ, ты` чл~вjьколю'бче сы'й, въ ра'дость пла'чь 
и='хъ прелага'еши.

Сла'ва: Тя` и=сто'чника боя'тся гд\си б_е'здны, 
тебjь` рабо'таютъ во'ды вся'ч_ескiя: тебе` трепе'щутъ 
хр\сте` вер_еи` а='дwвы, и= закле'пы держа'вою твое'ю 
разруша'ются, ла'зарю воскре'сшу и=з\ъ ме'ртвыхъ гла'сомъ 
твои'мъ, всеси'льне сп~се чл~вjьколю'бче.

Бг~оро'диченъ: Ты` вjь^рнымъ похвала` _е=си` 
безневjь'стная, ты` предста'тельство, ты` и= прибjь'жище 
хр\стiа'нwмъ, стjьна` и= приста'нище: къ сн~у бо твоему` 
мол_е'нiя прино'сиши всенепоро'чная, и= сп~са'еши w\т 
бjь'дъ, вjь'рою и= любо'вiю бц\ду чи'стую тя` вjь'дущыя. 
(л. т_о~и w=б.)

Катава'сiа: Ты` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ, тjь'мъ съ 
пр\оро'комъ а=вваку'момъ зову' ти: си'лjь твое'й сла'ва 
чл~вjьколю'бче.

Пjь'снь _е~.

I=рмо'съ: Вску'ю мя` w\три'нулъ _е=си`:

Предста'въ ла'зареву гро'бу чл~вjьколю'бче, сего` 
призва'лъ _е=си`, и= жи'знь по'далъ _е=си`: jа='кw жи'знь 
сы'й безсме'ртная человjь'кwмъ всjь^мъ, jа='кw бг~ъ 
бу'дущее проwбразу'я jа='вjь воскр\снiе.

Свя'занъ нога'ма ла'зарь хожда'ше, чу'до въ 
чудесjь'хъ: и='бо бо'лiй jа=ви'ся возбраня'ющагw 
о_у=крjьпля'яй и= хр\сто'съ: _е=гw'же сло'ву вся^ 
раболjь'пнw слу'жатъ, jа='кw бг~у и= вл\дцjь рабо'тающя.

Ме'ртва смердя'ща ла'заря воздви'гнувый хр\сте` 
четверодне'вна, возста'ви мя` о_у=ме'рша ны'нjь грjьхи` 
мои'ми, и= положе'на въ ро'вjь, и= те'мнjьй сjь'ни 
сме'ртнjьй, и= jа='кw бл~гоутро'бенъ и=зба'ви и= сп~си' 
мя.

I=рмо'съ то'йже.

_О=ц~у` сла'ву подая`, jа='кw не бг~опроти'вный 
бы'лъ _е=си` моля'ся, предстоя'щiй о_у=вjьря'я наро'дъ 
долготерпjьли'ве, и= бл~годаре'нiе твоему` _о=ц~у` 
принося`, повелjь'нiемъ воздвиза'еши ла'заря.

_W гла'са бг~овjьща'ннагw, и= бж~е'ственныя си'лы, 
сп~се держа'вы твоея`! _е='юже а='дwва врата` всея^дныя 
сме'рти сокруши'лъ _е=си`: но и=схити' мя w\т страсте'й 
мои'хъ, jа='коже пре'жде четверодне'вна твоего` дру'га 
ла'заря.

Сла'ва: Мл~твами ла'заря, ма'рfы же и= марi'и, 
на'съ сподо'би зри'телей бы'ти кр\ста` и= стр\сте'й 
твои'хъ гд\си, и= свjьтонw'сицы дне'й и= цр~и'цы 
воскр\снiя твоегw` чл~вjьколю'бче. (л. т_о~f)

И= ны'нjь, бг~оро'диченъ: Мт~рнее дерзнове'нiе къ 
сн~у твоему` и=му'щи преч\стая, сро'днагw промышле'нiя w= 
на'съ не пре'зри, мо'лимся, jа='кw тя` _е=ди'ну 
хр\стiа'не ко вл\дцjь о_у=милостивле'нiе бл~гопрiя'тное 
предлага'емъ.

Катава'сiа: Вску'ю мя` w\три'нулъ _е=си`, w\т 
лица` твоегw` свjь'те незаходи'мый, и= покры'ла мя` 
_е='сть чужда'я тьма` _о=кая'ннаго; но w=брати' мя, и= къ 
свjь'ту за'повjьдей твои'хъ, пути^ моя^ напра'ви, 
молю'ся.

W\тсе'лjь начина'ется четверопjь'снецъ господи'на 
космы`. I=рмосы` по два'жды, тропари` на в~_i.

Пjь'снь s~.

I=рмо'съ: I=w'ну въ ки'тjь гд\си _е=ди'наго 
всели'лъ _е=си`: мене' же свя'заннаго мре'жами вра'жiями, 
jа='кw w\т тли` _о='наго, сп~си`.

Любо'вь тебе` въ виfа'нiю гд\си w\тведе` къ 
ла'зарю, и= сего` о_у=же` смердя'ща воскреси'лъ _е=си` 
jа='кw бг~ъ, и= w\т о_у='зъ а='довыхъ сп~слъ _е=си`.

Ма'рfа о_у='бw w\тча'яшеся ла'заря, jа='кw ви'дjь 
четверодне'вна, хр\сто'съ же и=стлjь'вшаго воскр~си` 
jа='кw бг~ъ, и= къ жи'зни преста'ви глаго'ломъ.

И='ный, i=wа'нна мона'ха. Гла'съ то'йже.

I=рмо'съ: W=чи'сти мя` сп~се:

Бг~ъ сы'й и='стинный, ла'зарево вjь'далъ _е=си` 
о_у=спе'нiе, и= сiе` о_у=ч~нкw'мъ твои^мъ провозвjьсти'лъ 
_е=си`, о_у=вjьря'я вл\дко бж~ества` своегw` 
неwпредjь'льное дjь'йство.

Пло'тiю w=пи'санъ сы'й неwпи'санный, въ виfа'нiю 
прише'дъ, jа='кw человjь'къ вл\дко слези'ши над\ъ 
ла'заремъ, jа='кw бг~ъ же хотя` воскреша'еши 
четверодне'внаго.

Катава'сiа: W=чи'сти мя` сп~се, мнw'га во 
беззакw'нiя моя^, и= и=з\ъ глубины` sw'лъ возведи`, 
молю'ся: къ тебjь' бо возопи'хъ, и= о_у=слы'ши мя`, бж~е 
сп~се'нiя моегw`. (л. т_о~f w=б.)

Конда'къ, гла'съ в~. Подо'бенъ: Вы'шнихъ и=щя`:

Всjь'хъ ра'дость хр\сто'съ, и='стина, свjь'тъ, 
живо'тъ, и= мi'ра воскр\снiе, су'щымъ на земли` jа=ви'ся 
свое'ю бл~гостiю, и= бы'сть w='бразъ воскр\снiя, всjь^мъ 
подая` бж~е'ственное w=ставле'нiе.

I='косъ: О_у=ч~нкw'мъ созда'тель всjь'хъ 
предвjьща`, глаго'ля: бра'тiя и= зна'емiи, на'шъ дру'гъ 
о_у='спе, си'ми предглаго'ля и= о_у=чя`, jа='кw вся^ 
вjь'си, jа='кw созда'тель всjь'хъ. и='демъ о_у='бw, и= 
о_у=ви'димъ стра'нное погребе'нiе, и= рыда'нiе марi'ино, 
и= ла'заревъ гро'бъ о_у='зримъ: та'мw бо хощу` 
чудодjь'йствовати, соверша'я кр\ста` предначина'нiе, и= 
всjь^мъ подая` бж~е'ственное w=ставле'нiе.

Сv"на_кса'рiй. Стiхи`:

Рыда'еши i=и~се, сiе` сме'ртнагw существа`:

W=живля'еши дру'га твоего`, сiе` бж~е'ственныя 
крjь'пости.

Въ то'йже де'нь воста'нiе пра'зднуемъ ст~а'гw и= 
пра'веднагw дру'га хр\сто'ва ла'заря четверодне'внагw. 
Се'й _е=вре'инъ о_у='бw бя'ше ро'домъ, фарiсе'й же 
_е='ресiю, и= сы'нъ jа='коже нjь'гдjь w=брjь'теся, 
фарiсе'а сы'й сi'мwна, w\т виfа'нiи ве'си происходя`. 
Гд\су же на'шему i=и~су хр\сту` по земли` творя'щу 
хожд_е'нiя w= сп~се'нiи ро'да на'шегw, и= си'це въ 
содру'жество _е=му` соединя'ется. Поне'же бо къ сi'мwну 
хр\сто'съ ча'стw бесjь'доваше, а='ки и= тому` w= 
воскр\снiи ме'ртвыхъ sjьлw` моля'щуся, и= къ до'му _е=гw` 
прихожда'ше мно'гажды, ла'зарь въ сво'йство 
возлюбля'ется: не то'йже _е=ди'нъ, но и= сестрjь` _е=гw` 
двjь`, ма'рfа jа='вjь и= марi'а. О_у=же' бо сп~си'тельной 
стр\сти приближа'ющейся, _е=лма` подоба'ше воскр\снiя 
та'инству и=звjь'стнjье о_у=вjь'ритися. Бя'ше о_у=`бо 
пребыва'я i=и~съ w=б\ъ _о='нъ по'лъ i=_орда'на, пе'рвjье 
i=аi'рова _о='трочища, и= вдови'ча сы'на воскреси'въ 
и=з\ъ ме'ртвыхъ. Дру'гъ же _е=гw` ла'зарь неду'гомъ 
тя'жкимъ w=б\ъя'тъ бы'въ, о_у='мре. I=и~съ о_у='бw и= не 
сы'й та'мw, о_у=ч~нкw'мъ глаго'летъ: ла'зарь дру'гъ на'шъ 
о_у='спе. и= (л. т~п) ма'лw па'ки преста'въ, ла'зарь, 
рече`, о_у='мре. Прихо'дитъ о_у='бw въ виfа'нiю, 
i=_орда'нъ w=ста'вль, w\т се'стръ _е=гw` возвjьще'нъ 
бы'въ. Разстои'тъ же w\т i=ер\сли'ма виfа'нiа а='ки 
ста'дiй пятьна'десять. И= пред\ъусрjьто'стjь сестрjь` 
ла'заревjь, глаго'люще: гд\си, а='ще бы _е=си` бы'лъ 
здjь`, не бы` о_у='мерлъ на'шъ бра'тъ: но и= ны'нjь а='ще 
тебjь` хоти'тельно, воздви'гнеши и=`, мо'жеши бо. 
Вопроша'етъ же наро'да i=и~съ, гдjь` положи'сте _е=го`; 
И= а='бiе вси` пред\ъидя'ху на гро'бъ. И= ка'мени взя'ту 
бы'вшу, ма'рfа глаго'летъ: гд\си, о_у=же` смерди'тъ, 
четверодне'венъ бо _е='сть. Помоли'вся i=и~съ, и= сле'зы 
над\ъ лежа'щаго и=спусти'въ, гла'сомъ ве'лiимъ воззва`: 
ла'заре гряди` во'нъ. И= а='бiе о_у=ме'рый и=зы'де: и= 
разрjьше'нъ бы'въ w\ти'де въ до'мъ. Сiе` стра'нное чу'до 
на за'висть воздвиза'етъ _е=вр_е'йскiя лю'ди, и= на 
хр\ста` возбjьша'ются: i=и~съ же па'ки о_у=кло'нься 
w\ти'де. А=рхiере'и же и= ла'заря о_у=би'ти помышля'ху, 
зане` мно'зи _е=го` зря'ще ко хр\сту` прилага'хуся. Но 
_о='нъ мы^слимая разумjь'въ, къ кv'прскому _о='строву 
и=збjьга'етъ, и= та'мw пребыва'я, по'слjьжде w\т 
а=п\слwвъ а=рхiере'й показу'ется кv"те'йскагw гра'да. 
до'брjь же и= бг~олюбе'знjь пожи'въ, по 
тридесятолjь'тномъ вре'мени w=жи'тiя своегw`, 
о_у=мира'етъ па'ки, и= та'можде погреба'ется, мнw'гая 
чудеса` содjь'явъ. Глаго'лется же, по w=жи'тiи ничесw'же 
jа='сти кромjь` о_у=слажда'ющагw. И= jа='кw _е=гw` 
w=мофо'ръ преч\стая бж~iя мт~и, свои'ма о_у=гото'вльши 
рука'ма, _е=му` дарова`. Сегw` честны^я и= ст~ы^я мо'щы, 
прему'дрjьйшiй ца'рь ле'въ, w\т нjь'коегw видjь'нiя 
бж~е'ственнjьйшагw, w\тту'ду прене'съ, въ созда'ннjьмъ 
w\т негw` въ кwнстантiногра'дjь, во и='мя сегw` ст~а'гw 
хра'мjь, че'стнw и= многоцjь'ннw полага'етъ, w=десну'ю въ 
хра'мъ входя'ще, въ проти'вной сщ~е'нному _о=лтарю` 
стjьнjь`: и= ны'нjь _е=ще` пребыва'ютъ честны^я _е=гw` 
мw'щи, неизрече'нное нjь'кое бл~гово'нiе соверша'юще. 
Пра'здноватися же въ настоя'щiй де'нь вчини'ся _е=гw` 
воста'нiе, зане` ст~i'и и= бг~оно'снiи _о=тцы` на'ши, 
па'че же ст~i'и а=п\сли, по четыредесятодне'внjьмъ 
постjь` за w=чище'нiе, ст~ы^я стр\сти гд\са на'шегw 
i=и~са хр\ста` хотя'ще жре'ти, поне'же сiе` чу'до нача'ло 
и= вину` наипа'че w=брjьто'ша i=уде'йскагw на (л. т~п 
w=б.) хр\ста` неи'стовства, посему` здjь` 
преесте'ственное сiе` чу'до положи'ша. _Е='же о_у='бw 
_е=v\глi'стъ i=wа'ннъ са'мъ спису'етъ, jа='кw други^мъ 
_е=v\глi'стwмъ w=ста'вльшымъ сiе`: jа='вjь _е=ще` жи'въ 
бjь` ла'зарь и= ви'димь. Глаго'лется о_у='бw, jа='кw и= 
сегw` ра'ди самагw` и= про'чее списа'ся _е=v\глiе: и= 
jа='кw ничесw'же w= безнача'льномъ рж\ствjь` хр\сто'вjьмъ 
друзi'и воспомяну'ша. Се' бо бя'ше и=ско'мое 
о_у=вjь'ритися, jа='кw сн~ъ бж~iй и= бг~ъ бjь` хр\сто'съ, 
и= jа='кw воскре'се, и= воскр\снiе бу'детъ м_е'ртвымъ: 
_е='же ла'заремъ па'че о_у=вjьря'ется. Ничто'же w\т 
_е='же во а='дjь ла'зарь, рече`: и=ли` jа='кw не 
w=ста'влено бы'сть ви'дjьти jа=`же та'мw, и=ли` ви'дjьвшу 
молча'ти w= си'хъ повелjь'но бы'сть. W\тсе'лjь и= вся'къ 
человjь'къ ны'нjь о_у=ме'рый, ла'зарь глаго'лется, и= 
гро'бная _о=де'жда па'ки лаза'рwма нарица'ется, 
гада'тельствующему сло'ву, _е='же въ па'мять пе'рвагw 
ла'заря приходи'ти. А='ще бо _о='нъ сло'вомъ хр\сто'вымъ 
воста` и= w=живе` па'ки, та'кw и= се'й, а='ще и= 
о_у='мре, въ послjь'дней трубjь` воста'въ, вjь'чнw жи'ти 
бу'детъ. Мл~твами дру'га твоегw` ла'заря, хр\сте` бж~е, 
поми'луй на'съ, а=ми'нь.

Пjь'снь з~.

I=рмо'съ: _О='троцы _е=вре'йстiи въ пещи` попра'ша 
пла'мень дерзнове'ннw, и= на ро'су _о='гнь преложи'ша, 
вопiю'ще: бл~гослове'нъ _е=си` гд\си бж~е во вjь'ки.

Прослези'вся jа='кw человjь'къ ще'дре, воскреси'лъ 
_е=си` jа='кw бг~ъ су'щаго во гро'бjь, и= разрjь'шся w\т 
а='да ла'зарь взыва'ше: бл~гослове'нъ _е=си` гд\си бж~е 
во вjь'ки.

И=зы'де пово'йми w=бвя'занъ, про'пасти а='да же и= 
тьмы` о_у=бjь'гъ вл\дчнимъ сло'вомъ, ла'зарь взыва'я: 
бл~гослове'нъ _е=си` гд\си бж~е во вjь'ки.

И='ный. I=рмо'съ: W\т i=уде'и доше'дше:

Над\ъ дру'гомъ прослези'вся, ма'рfины ще'дре 
сле'зы о_у=толи'лъ _е=си`, и= стр\стiю во'льною w\тя'лъ 
_е=си` w\т лица` люде'й твои'хъ вся'кую сле'зу: _о=т_е'цъ 
на'шихъ бж~е бл~гослове'нъ _е=си`. (л. тп~а)

Живота` сокро'вище, ме'ртваго jа='кw w\т сна` 
сп~се воздви'глъ _е=си`, и= сло'вомъ а='дову о_у=тро'бу 
расто'ргнувъ, воскреси'лъ _е=си` пою'ща: _о=т_е'цъ 
на'шихъ бж~е бл~гослове'нъ _е=си`.

Мертвеца` смердя'ща, свя'зана пово'йми, вл\дко, 
воздви'гнулъ _е=си`, и= мене` свя'занаго плени'цами 
прегрjьше'нiй, возста'ви пою'ща: _о=т_е'цъ на'шихъ бж~е 
бл~гослове'нъ _е=си`.

Катава'сiа: W\т i=уде'и доше'дше _о='троцы, въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша пою'ще: _о=тц_е'въ бж~е бл~гослове'нъ _е=си`.

Пjь'снь и~.

I=рмо'съ: Мусiкi^йскимъ _о=рга'нwмъ согласу'ющымъ, 
и= лю'демъ безчи'сл_еннымъ покланя'ющымся w='бразу въ 
деи'рjь, три` _о='троцы не повину'вшеся, гд\са 
воспjьва'ху, и= славосло'вляху во вся^ вjь'ки.

Jа='кw па'стырь а='гнца взыска'лъ _е=си`, w\т 
во'лка лю'тагw губи'теля восхи'тивъ, растлjь'вша 
w=бнови'лъ _е=си`, пою'ща тебjь`: по'йте и= превозноси'те 
во вся^ вjь'ки.

Jа='кw человjь'къ гро'ба взыска'лъ _е=си`, 
ме'ртваго jа='кw содjь'тель воскреси'лъ _е=си`, 
повелjь'нiемъ твои'мъ вл\дчнимъ: _е=го'же а='дъ 
о_у=жасе'ся, вопiю'ща тебjь`: по'йте и= превозноси'те во 
вся^ вjь'ки.

И='ный. I=рмо'съ: Цр~я` нб\снаго:

Вопроша'еши о_у='бw jа='кw человjь'къ, jа='кw бг~ъ 
же воскреша'еши сло'вомъ четверодне'внаго. тjь'мже тя` 
пое'мъ и= превозно'симъ во вся^ вjь'ки.

Тебjь` бл~горазу'мнw вл\дко, jа='коже до'лжное 
марi'а приноша'етъ мv'ро, воспjьва'ющи во вся^ вjь'ки.

Призыва'еши о_у='бw jа='кw человjь'къ _о=ц~а`, 
jа='кw бг~ъ же ла'заря воздвиза'еши. тjь'мже тя` пое'мъ 
хр\сте` во вjь'ки.

Хва'лимъ, бл~гослови'мъ: (л. тп~а w=б.)

Катава'сiа: Цр~я` нб\снаго, _е=го'же пою'тъ вw'и 
а='гг~льстiи, хвали'те и= превозноси'те во вся^ вjь'ки.

Ч\стнjь'йшая не стiхосло'вится.

Пjь'снь f~.

I=рмо'съ: Чи'стую сла'внw почти'мъ, лю'дiе бц\ду, 
_о='гнь бж~ества` прiи'мшую во чре'вjь неwпа'льнw, 
пjь'сньми велича'емъ.

Лю'дiе ви'дjьвше ходя'ща мертвеца` четверодне'вна, 
о_у=диви'вшеся чудеси`, вопiя'ху и=зба'вителю, бг~а тя` 
въ пjь'снехъ велича'юще.

Пред\ъувjьря'я сла'вное воста'нiе твое`, _w сп~се 
мо'й, ме'ртва четверодне'вна, и=з\ъ а='да свобожда'еши 
ла'заря, пjь'сньми тя` велича'юща.

И='ный. I=рмо'съ: Вои'стинну бц\ду:

Почита'я твоего` _о=ц~а`, и= показу'я, jа='кw не 
бг~опроти'венъ _е=си`, мл~тву дjь'еши хр\сте`, 
самовла'стнw воздви'гъ четверодне'внаго.

И=з\ъ гро'ба четверодне'внаго ла'заря 
воздвиза'еши, тридне'внагw хр\сте` твоегw` воста'нiя, 
всеи'стиннаго всjь^мъ показу'я свjьдjь'теля.

Хо'диши, и= слези'ши, вjьща'еши же сп~се мо'й, 
человjь'ческое показу'я твое` дjь'йство: бж~е'ственное же 
jа=вля'я, воздвиза'еши ла'заря.

Содjь'ялъ _е=си` неизрече'ннw, вл\дко сп~се мо'й, 
по _о=бою` двою` тво_е'ю _е=ст_еству`, самовла'стною 
во'лею сп~се'нiе мое`.

Катава'сiа: Вои'стинну бц\ду тя` и=сповjь'дуемъ 
сп~се'ннiи тобо'ю дв~о ч\стая, съ безпло'тными ли'ки тя` 
велича'юще.

Та'же на гла'съ а~: Ст~ъ гд\сь бг~ъ на'шъ. 
Три'жды. _Е=_ксапостiла'рiй самогла'сенъ, 
два'жды.

Сло'вомъ твои'мъ, сло'ве бж~iй, ла'зарь ны'нjь 
возска'четъ къ житiю` па'ки поте'къ, и= съ вjь'твьми 
лю'дiе (л. тп~в) тя` держа'вне почита'ютъ, jа='кw въ 
коне'цъ погуби'ши а='дъ сме'ртiю твое'ю.

Сла'ва, и= ны'нjь, и='нъ. Подо'бенъ, _е=ди'ножды:

Ла'заремъ тя` хр\сто'съ о_у=же` разруша'етъ 
сме'рте, и= гдjь` твоя` а='де побjь'да; виfа'нiи пла'чь 
ны'нjь на тебе` преставля'ется, вси` вjь^тви побjь'ды 
тому` принесе'мъ.

На хвали'техъ поста'вимъ стiхw'въ и~, и= пое'мъ 
стiхи^ры самогла'сны, гла'съ а~.

Стi'хъ: Сотвори'ти въ ни'хъ су'дъ напи'санъ.

Воскр\снiе и= жи'знь человjь'кwмъ сы'й хр\сте`, 
гро'бу ла'зареву предста'лъ _е=си`, о_у=вjьря'я на'мъ 
два` существа^ твоя^ долготерпjьли'ве, jа='кw бг~ъ и= 
чл~вjь'къ w\т ч\стыя дв~ы прише'лъ _е=си`. jа='коже бо 
человjь'къ вопроша'лъ _е=си`: гдjь` погребе'ся; и= 
jа='коже бг~ъ воскреси'лъ _е=си` живоно'снымъ 
манове'нiемъ четверодне'внаго.

Ла'заря о_у=ме'рша четверодне'внаго воскреси'лъ 
_е=си` и=з\ъ а='да хр\сте`, пре'жде твоея` сме'рти, 
потря'съ сме'ртную держа'ву, и= _е=ди'нjьмъ люби'мымъ, 
всjь'хъ человjь^къ провозвjьща'яй и=з\ъ тли` 
свобожде'нiе. тjь'мже покланя'ющеся твое'й всеси'льнjьй 
вла'сти вопiе'мъ: бл~гослове'нъ _е=си` сп~се, поми'луй 
на'съ.

Ма'рfа и= марi'а сп~су глаго'ластjь: а='ще бы 
здjь` бы'лъ _е=си` гд\си, не бы` о_у='мерлъ ла'зарь: 
хр\сто'съ же воскр\снiе о_у=со'пшихъ, сего` о_у=же` 
четверодне'внаго и=з\ъ ме'ртвыхъ воскреси`: прiиди'те 
вси` вjь'рнiи, сему` поклони'мся гряду'щему во сла'вjь, 
сп~сти` ду'шы на'шя.

Бж~ества` твоегw` хр\сте`, подава'я о_у=ч~нкw'мъ 
твои^мъ w='бразъ, въ наро'дjьхъ смиря'лъ _е=си` себе`, 
о_у=таи'тися хотя`. тjь'мже а=п\слwмъ jа='кw провjь'децъ 
бг~ъ, ла'зареву сме'рть предре'клъ _е=си`. въ виfа'нiи же 
прису'тствуяй лю'демъ, дру'га твоегw` гро'ба не 
невjь'дый, о_у=вjь'дjьти (л. тп~в w=б.) вопроша'лъ _е=си` 
jа='кw чл~вjь'къ. но тобо'ю четверодне'венъ воскресы'й, 
бж~е'ственную твою` держа'ву jа=ви`: всеси'льне гд\си 
сла'ва тебjь`.

Гла'съ д~: Четверодне'вна воздви'глъ _е=си` дру'га 
твоего` хр\сте`, и= ма'рfино и= марi'ино рыда'нiе 
о_у=толи'лъ _е=си`: показу'я всjь^мъ, jа='кw ты` _е=си` 
вся^ соверша'яй бж~е'ственною си'лою, самовла'стнымъ 
хотjь'нiемъ. _е=му'же херувi'ми вопiю'тъ непреста'ннw: 
w=са'нна въ вы'шнихъ, бл~гослове'нъ _е=си` над\ъ всjь'ми 
бж~е, сла'ва тебjь`.

Ма'рfа марi'и вопiя'ше: о_у=ч~тль предстои'тъ, и= 
глаша'етъ тя`, приступи`. _о=на' же ско'рw прише'дши, 
и=дjь'же бjь` стоя` гд\сь, и= ви'дjьвши возопи`, па'дши 
поклони'ся, преч\стjьи но'зjь твои` w=блобыза'ющи, 
глаго'лаше: гд\си, а='ще бы _е=си` здjь` бы'лъ, не бы` 
о_у='бw о_у='мерлъ бра'тъ на'шъ.

Гла'съ и~: Стi'хъ: Воскр\сни` гд\си бж~е мо'й, да 
вознесе'тся рука` твоя`:

Ла'заря о_у=ме'рша въ виfа'нiи, воздви'глъ _е=си` 
четверодне'вна: то'кмw бо преста'лъ _е=си` гро'бу, гла'съ 
живо'тъ о_у=ме'ршему бы'сть, и= воздохну'въ а='дъ 
w\трjьши` стра'хомъ. ве'лiе чу'до, многомл\стиве гд\си 
сла'ва тебjь`.я

Стi'хъ: И=сповjь'мся тебjь` гд\си всjь'мъ 
се'рдцемъ мои'мъ:

Jа='коже ре'клъ _е=си` гд\си ма'рfjь: а='зъ 
_е='смь воскр\снiе, дjь'ломъ сло'во и=спо'лнилъ _е=си`, 
и=з\ъ а='да воззва'въ ла'заря: и= мене` чл~вjьколю'бче 
ме'ртва страстьми`, jа='кw сострада'теленъ воскреси`, 
молю'ся.

Сла'ва, гла'съ в~: Ве'лiе и= пресла'вное чу'до 
соверши'ся дне'сь, jа='кw мертвеца` четверодне'внаго, 
и=з\ъ гро'ба хр\сто'съ возгласи'въ воздви'же, и= дру'га 
призва`: славосло'вимъ _е=го` jа='кw пресла'вна, да 
мл~твами пра'веднагw ла'заря сп~се'тъ ду'шы на'шя.

И= ны'нjь: Пребл~гослове'нна _е=си`, бц\де дв~о: 
Та'же, Славосло'вiе вели'кое, и= w\тпу'стъ. (л. тп~г)

На лiтургi'и бл~ж_е'нна, пjь'снь г~-я и= s~, на и~. 
По вхо'дjь тропа'рь пра'зднику. Сла'ва, и= ны'нjь, 
конда'къ.

Вмjь'стw трист~а'гw пое'мъ: _Е=ли'цы во хр\ста` 
кр\сти'стеся, во хр\ста` w=блеко'стеся, а=ллилу'iа. 
Прокi'менъ, гла'съ г~: Гд\сь просвjьще'нiе мое`, и= 
сп~си'тель мо'й, когw` о_у=бою'ся; Стi'хъ: Гд\сь 
защи'титель живота` моегw`, w\т когw` о_у=страшу'ся: 
А=п\слъ ко _е=вре'wмъ, зача'ло тл~г, w\т полу`: 
Бра'тiе, цр\ствiе непоколеби'мо: Коне'цъ: I=и~съ 
хр\сто'съ вчера` и= дне'сь, то'йже и= во вjь'ки. 
А=ллилу'iа, гла'съ _е~: Гд\сь воцр~и'ся, въ лjь'поту 
w=блече'ся. Стi'хъ: И='бо о_у=тверди` вселе'нную, 
jа='же не подви'жится. _Е=v\глiе w\т i=wа'нна, зача'ло 
л~f: Во вре'мя _о='но, бjь` нjь'кто боля'й ла'зарь. 
Коне'цъ: И= ви'дjьвше jа=`же сотвори` i=и~съ, 
вjь'роваша въ него`. Прича'стенъ: И=з\ъ о_у='стъ 
мл\дн_ецъ, и= ссу'щихъ соверши'лъ _е=си` хвалу`. 
А=ллилу'iа, три'жды.

На трапе'зjь о_у=чрежда'емся варе'нiемъ со 
_е=ле'емъ, а='ще же и= и=кру` и='мамы, да да'стся 
коему'ждо бра'ту по три` _о='нгiи, и= вiно` пiе'мъ.

[зри`] Подоба'етъ вjь'дати: А='ще хра'мъ пра'веднагw 
ла'заря: по _о=бы'чной каfi'смjь полv"еле'й: Велича'нiе 
ст~и'тельское, и= _псало'мъ: О_у=слы'шите сiя^ вси` 
jа=зы'цы: Та'же сjьда'ленъ и='же по г~-й пjь'сни. И= 
житiе` ст~а'гw ла'заря, w\т нiки'фора _ксанfопу'ла 
напи'сано. Степ_е'нна, а=нтiфw'нъ а~-й, д~-гw гла'са. 
Прокi'менъ: Честна` пред\ъ гд\семъ: Стi'хъ: Что` 
возда'мъ гд\сви: Вся'кое дыха'нiе: _Е=v\глiе w\т 
i=wа'нна, зача'ло л~s: А='зъ _е='смь две'рь: 
_псало'мъ н~. Стiхи'ра, гла'съ s~: Гд\си, гла'съ 
тво'й разруши`: Канw'ны два`, на д~_i: и= катава'сiа 
в~-гw канw'на. По г~-й пjь'сни сjьда'ленъ пра'здника. По 
s~-й пjь'сни конда'къ: Всjь'хъ ра'дость: И= i='косъ. 
И= про'чее послjь'дованiе jа='коже о_у=каза'ся.


