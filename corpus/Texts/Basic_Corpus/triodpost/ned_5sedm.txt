<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. тл~_е w=б.)

%[Въ недjь'лю пя'тую ст~ы'хъ постw'въ%],

послjь'дованiе подо'бнjь, jа='коже и= въ про'чихъ 
недjь'ляхъ: въ не'йже пое'мъ и= мине'и послjь'дованiе 
случи'вшагwся ст~а'гw. И=нi'и же послjь'днjьйшiи преда'ша 
пjь'ти въ сiю` недjь'лю послjь'дованiе преподо'бныя мт~ре 
на'шея марi'и _е=гv'петскiя. Во свjьти'льничномъ по 
предначина'тельномъ _псалмjь` и= _о=бы'чномъ 
стiхосло'вiи, на Гд\си воззва'хъ поста'вимъ стiхw'въ 
i~. И= пое'мъ _о=смогла'сника стiхи^ры воскр\сны г~, и= 
а=натw'лiевы г~, и= преподо'бныя стiхи^ры, подw'бны г~, 
творя'ще я=` на д~. Гла'съ s~.

Подо'бенъ: Всю` w\тложи'вше:

Тебjь` о_у='бw возбраня'ше честны'хъ взира^нiя, 
скве'рнъ пре'жде привлече'нное скверне'нiе: твое' же 
чу'вство, и= твоя` бг~ому'драя содjь'янныхъ со'вjьсть, къ 
лу'чшымъ тебjь` w=браще'нiе содjь'яша. на i=кw'ну бо 
воззрjь'вши бл~гослове'нныя бг~о_отрокови'цы, всjь'хъ 
пока'явшися прегрjьше'нiй свои'хъ всехва'льная пре'жнихъ, 
въ дерзнове'нiи ч\стно'му дре'ву поклони'лася _е=си`.

Мjь'стwмъ поклони'вшися ра'достнw ст~ы^мъ, 
добродjь'тели напу'тное спаси'тельнjьйшее, w\тту'ду 
прiя'ла _е=си`, и= sjьлw` потекла` _е=си` до'брое 
ше'ствiе: и= струю` преше'дши i=_орда'нскую, въ жили'ще 
пр\дте'чево о_у=се'рднw всели'лася _е=си`, и= страсте'й 
свирjь'пство жи'тельствомъ w=мрачи'ла _е=си`, 
и=стончава'ющи въ дерзнове'нiи, приснопа'мятная мт~и, 
плотска^я свw'йства.

Въ пусты'ню всели'вшися твои'хъ страсте'й w='бразы 
w\т души` w\тя'ла _е=си`, бг~ови'днjьйшее и=з\ъwбраже'нiе 
въ души` написа'вши, добродjь'телей ви'ды: и= толи'кw 
просiя'ла _е=си`, jа='кw и= вода'ми легкw` преходи'ти 
блаже'нная, и= w\т (л. тл~s) земли` взима'тися въ твои'хъ 
къ бг~у моле'нiихъ: и= ны'нjь въ дерзнове'нiи всесла'вная 
мр~i'е хр\сту` предстоя'щи, моли'ся w= душа'хъ на'шихъ.

Сла'ва, гла'съ д~: W=чудотвори` хр\сте` кр\ста` 
твоегw` си'ла, jа='кw и= jа='же пре'жде блудни'ца, 
по'стническимъ по'двигомъ подвиза'ся: w\тню'дуже и= 
немощно'е w\тве'ргши, до'блественнw сопротивоста` на 
дiа'вола. тjь'мже и= по'честь побjь'ды нося'щи, мо'лится 
w= душа'хъ на'шихъ.

И= ны'нjь, бг~оро'диченъ а~-й гла'са. На стiхо'внjь 
стiхи^ры _о=смогла'сника.

Сла'ва преподо'бныя, гла'съ в~: Душ_е'вная 
ловл_е'нiя, и= стра^сти плотскi^я мече'мъ воздержа'нiя 
посjь'кла _е=си`: по'мысла прегрjьш_е'нiя молча'нiемъ 
w=буче'нiя подави'ла _е=си`, и= струя'ми сле'зъ твои'хъ 
пусты'ню всю` напои'ла _е=си`, и= прозябла` _е=си` на'мъ 
покая'нiя плоды`. тjь'мже твою` па'мять преподо'бная 
пра'зднуемъ.

И= ны'нjь, бг~оро'диченъ, въ то'йже гла'съ: _W 
чудесе` но'вагw!

W\тпусти'тельный воскр\снъ.

И= преподо'бныя, гла'съ и~: Въ тебjь` мт~и 
и=звjь'стнw спасе'ся _е='же по w='бразу: прiи'мши бо 
кр\стъ, послjь'довала _е=си` хр\сту` и= дjь'ющи о_у=чи'ла 
_е=си`: презира'ти о_у='бw пло'ть, прехо'дитъ бо, 
прилjьжа'ти же w= души` ве'щи безсме'ртнjьй. тjь'мже и= 
со а='гг~лы сра'дуется, преподо'бная марi'е, ду'хъ тво'й.

И= бг~оро'диченъ: И='же на'съ ра'ди рожде'йся w\т 
дв~ы: Ты'яжде и= на Бг~ъ гд\сь:

И= про'чее послjь'дованiе jа='кw _о=бы'чно. (л. 
тл~s w=б.)

На о_у='трени,

по все'мъ _о=бы'чнjьмъ послjь'дованiи, канw'ны г~: 
воскр\сный съ бг~оро'дичнымъ на s~: настоя'щiй трiw'ди на 
д~: и= преподо'бныя на д~. Канw'нъ на бога'таго, и= на 
ла'заря. Гла'съ и~.

Пjь'снь а~.

I=рмо'съ: Во'ду проше'дъ:

W=ста'вилъ мя` _е=си` бога'тству сласте'й, 
веселя'щемуся на вся'къ де'нь въ сла'дости бога'тому. 
тjь'мже тя` молю` сп~се, _о=гня' мя jа='коже ла'заря 
и=зба'ви.

W=дjь'яхся сп~се сластьми`, jа='коже w=бложи'вый 
себjь` вv'ссонъ и= зла'то, и= злату'ю _о=де'жду: но мя` 
во _о='гнь jа='коже _о='наго, да не по'слеши.

Веселя'шеся бога'тствомъ и= сла'достiю бога'тый, 
дре'вле въ житiи` тлjь'ннjьмъ: тjь'мже на му^ки 
w=суди'ся, ни'щiй w=роша'шеся ла'зарь.

Бг~оро'диченъ: Чи'ни тя` а='гг~лъ и= человjь^къ, 
безневjь'стная мт~и, хва'лятъ непреста'ннw: творца' бо 
си'хъ jа='коже мл\днца во w=б\ъя'тiихъ твои'хъ носи'ла 
_е=си`.

Другi'й канw'нъ преподо'бныя, на д~. Гла'съ s~.

I=рмо'съ: Волно'ю морско'ю:

Любо'вiю свjьтоно'сную и= бж~е'ственную твою` 
па'мять пра'зднующему, свjь'тъ низпосли' ми, предстоя'щая 
преподо'бная свjь'ту непристу'пному хр\сту`, и=скуше'нiй 
вся'ческихъ мя` житiя` и=збавля'ющи.

Къ _е=гv'птянwмъ пло'тiю w\тше'дый, неwпи'санный 
и= превjь'чный, и=з\ъ _е=гv'пта показу'етъ всесвjь'тлую 
тя` sвjьзду`, вjь'дый гд\сь вся^ пре'жде бытiя`.

Бж~е'ственныхъ за'повjьдей честна'я не вjь'дущи, 
бж~е'ственный w='бразъ бж~iй w=каля'ла _е=си`: 
бж~е'ственнымъ же (л. тл~з) про'мысломъ па'ки w=чи'стила 
_е=си` всехва'льная, w=божи'вшися дjья'ньми 
бж~е'ственными прп\дбная твои'ми.

Бг~оро'диченъ: _W твоегw` бж~е мо'й мно'гагw 
бл~гоутро'бiя, и= неизрече'ннагw твоегw` снизхожде'нiя! 
ка'кw пе'рвjье блудни'цу, мт~ре твоея` мольба'ми, jа='кw 
ч\стую и= непоро'чную, а='гг~лwмъ о_у=подо'билъ _е=си`.

Пjь'снь г~.

I=рмо'съ: Ты` _е=си` о_у=твержде'нiе:

Ла'заря jа='коже спа'слъ _е=си` w\т пла'мене 
хр\сте`, та'кw мене` w\т _о=гня` и=зба'ви гее'нскагw, 
недосто'йнаго раба` твоего`.

Бога'тый страстьми`, и= сластьми` _е='смь, гд\си, 
ла'зарь же о_у=бо'гiй лише'нiемъ добродjь'телей, но 
сп~си' мя.

Въ червлени'цу и= вv'ссонъ w=блача'шеся бога'тый, 
сластьми` и= грjьха'ми, сегw` ра'ди пла'менствуется.

Бг~оро'диченъ: Да'ждь на'мъ по'мощь, мл~твами 
твои'ми всеч\стая, прило'ги w\тража'ющи лю'тыхъ 
w=бстоя'нiй.

И='ный. I=рмо'съ: Тебе` на вода'хъ:

Ко вратw'мъ поги'бели прибли'жшуюся дjья'ньми 
безмjь'стными, врата` пре'жде а='дwва сокруши'вый си'лою 
бж~ества`, врата` покая'нiя тебjь` w\тверза'етъ 
всеч\стна'я, две'рь сы'й са'мъ живота`.

_О=ру'жiе грjьха` долготерпjьли'ве пре'жде 
бы'вшую, _о=ру'жiю кр\ста` бж~е'ственнагw поклоне'нiемъ 
показа'лъ _е=си`, _о=ру^жiя бjьсw'въ вся^, и= кw'зни 
вся'кw побjьжда'ющую, бл~гоутро'бне.

Цjь'ну за всjь'хъ, свою` пре'жде и=змя'вый кро'вь, 
ба'нею сле'зъ чи'стую тя` содjь'ловаетъ, прока'зою лю'тою 
болjь'вшую sлjь'йшагw дjья'нiя, вся'кw _е='же бы'ти 
всjь^мъ да'вый. (л. тл~з w=б.)

Бг~оро'диченъ: Сло'ва вся'кагw _е='сть вы'шшее, 
_е='же на тебjь` дв~о: сло'во бо _о='ч~ее въ тебjь` 
бг~олjь'пнw всели'ся, разрjьше'нiе согрjьше'нiй всjь^мъ 
согрjьша'ющымъ, сло'вомъ _е=ди'нjьмъ подава'яй.

Сjьда'ленъ, гла'съ и~.

Подо'бенъ: Прему'дрость и= сло'во:

Взыгра^нiя вся^ плотска^я w=бузда'вши труды` 
по'стническими, му'жественное jа=ви'ла _е=си` души` 
твоея` мудрова'нiе. кр\стъ бо гд\снь ви'дjьти 
возжела'вши, саму'ю себе` всечестна'я мi'рови распя'ла 
_е=си`: w\тню'дуже и= къ жела'нiю а='гг~льскагw 
жи'тельства любе'знw о_у=пра'вила _е=си` себе` 
всебл~же'нная. моли` хр\ста` бг~а, w=ставле'нiе 
согрjьше'нiй дарова'ти, чту'щымъ любо'вiю ст~у'ю па'мять 
твою`.

Сла'ва, и= ны'нjь, бг~оро'диченъ: Нб\сная врата` 
и= ковче'гъ, всест~у'ю го'ру, свjьтоза'рный _о='блакъ 
воспои'мъ, неwпали'мую купину`, слове'сный ра'й, _е='vино 
воззва'нiе, вселе'нныя всея` вели'кое сокро'вище: jа='кw 
сп~се'нiе въ не'й содjь'яся мi'рови, и= w=ставле'нiе 
дре'внихъ согрjьше'нiй. тjь'мъ и= вопiе'мъ _е='й: моли'ся 
сн~у твоему` и= бг~у, согрjьше'нiй w=ставле'нiе 
дарова'ти, бл~гоче'стнw покланя'ющымся всест~о'му 
рж\ству` твоему`.

Пjь'снь д~.

I=рмо'съ: О_у=слы'шахъ гд\си:

Наслажда'шеся бога'тый бра'шномъ, и= w=дjья'ньми 
веселя'ся: ла'зарь же насы'титися жела'ше сегw` трапе'зы 
крупи'цъ.

Пси` о_у='бw w=близова'ху я=зы'комъ ни'щагw 
ла'заря стру'пы, сострада'тельнjьйшее быва'юще, бога'тагw 
ра'зума ко о_у=бо'гому.

Пред\ъ враты` валя'шеся дре'вле бога'тагw, сп~се, 
ла'зарь му'чимь jа='звами о_у=бо'жества, w\т_ону'дуже 
ны'нjь прославля'ется. (л. тл~и)

Бг~оро'диченъ: _Е=го'же родила` _е=си` преч\стая, 
моли` сп~сти'ся воспjьва'ющымъ тя`, w\т рабо'ты 
льсти'вагw, jа='кw _е=ди'на _е=си` на'мъ 
предста'тельница.

И='нъ. I=рмо'съ: На кр\стjь` твое` бж~е'ственное 
и=стоща'нiе:

Jа='кw содjь'тель человjь'ческагw _е=стества`, 
jа='кw мл\сти и=сто'чникъ, и= бл~гоутро'бiя бога'тство, 
о_у=ще'дрилъ _е=си` чл~вjьколю'бче прибjь'гницу твою`, и= 
и=схи'тилъ _е=си` сiю` губи'тельнагw sвjь'ря.

Кр\стъ ви'дjьти потща'вшися, кр\стнымъ 
просвjьще'нiемъ марi'е w=зари'лася _е=си`, кр\сто'мъ 
бесjь'довавшагw, ма'нiемъ бж~е'ственнымъ распе'ншися 
мi'рови досточу'дная.

Sлы'хъ вина` пе'рвjье, сла'сть лука'вая, мнw'гимъ 
бы'вши, а='ки со'лнце просiя'вши, всjь^мъ наста'вница 
прп\дбная jа=ви'ся согрjьша'ющымъ.

Бг~оро'диченъ: О_у='мъ превозшла` _е=си` и= 
нб\сный, мы'сленное нб~о всjь'хъ цр~я`: зако'нwвъ бо 
_е=стества` внjь` ч\стая законода'теля и= созда'теля 
всjь'хъ родила` _е=си`.

Пjь'снь _е~.

I=рмо'съ: Вску'ю мя` w\три'нулъ _е=си`:

На а=враа'млихъ нjь'дрjьхъ, ла'заря бога'тый 
_е=гда` о_у=зрjь`, во свjь'тjь и= сла'вjь веселя'щася, 
_о='тче, взыва'ше, а=враа'ме, поми'луй мя` во _о=гни` 
w=сужде'ннаго, и= я=зы'комъ лю'тjь пла'менуема.

Наслади'лся _е=си` бога'тствомъ житiя` веселя'ся, 
а=враа'мъ глаго'лаше бога'тому, w\тню'дуже му'чишися 
здjь` вjь'чнw во _о=гни` сы'й, ни'щiи же въ весе'лiи 
несконча'емомъ ра'дуется ла'зарь.

Житiя` пре'лестiю бога'тый бы'хъ, jа='коже 
бога'тый житiе` все` сластьми` и=жди'вый, чл~вjьколю'бче: 
но молю` (л. тл~и w=б.) твои'хъ щедро'тъ, _е='же 
свободи'ти ми ся _о=гня`, jа='коже сп~се'ся ла'зарь.

Бг~оро'диченъ: Мт~рнее дерзнове'нiе къ сн~у 
стяжа'вши всеч\стая, сро'днагw промышле'нiя w= на'съ не 
пре'зри, мо'лимся: jа='кw тя` и= _е=ди'ну, хр\стiа'не ко 
вл\дцjь, о_у=милостивле'нiе бл~гопрiя'тное предлага'емъ.

И='ный I=рмо'съ: бг~оявле'нiя твоегw` хр\сте`:

Мwv"се'й просла'вися и=ногда` на сiна'и, бж~iя 
за^дняя та'инственнw ви'дjьвъ пресла'вный, подпису'я 
стра'нное та'инство: маннопрiе'млющiя же ста'мны ны'нjь, 
w='бразу преч\стому те'плjь припа'дши, марi'а 
а='гг~льское житiе` но'ситъ.

Хра'мъ бл~голjь'пiя твоегw` вожделjь'вши 
_псало'мски ви'дjьти, о_у='мное же селе'нiе сла'вы 
твоея`, тво'й хра'мъ w=скверни'вшая: о_у='мными мл~твами 
хр\сте`, твоегw` хра'ма неискусому'жныя бы'вшiя, хра'мъ 
мя` вседjь'тельнагw сотвори` дх~а.

О_у='дою пло'ти, _о=чесы` мно'гихъ о_у=лови'вшая, 
сла'стiю кра'ткою, снjь'дь же дiа'волу си'хъ сотво'ршая, 
о_у=ловлена` бы'сть всеи'стиннw бж~е'ственною бл~года'тiю 
кр\ста` ч\стна'гw сладча'йшая хр\сто'ви снjь'дь бы'вши.

Бг~оро'диченъ: Науче'нъ ли'къ пр\оро'ческiй 
та'инству _е='же въ тебjь`, та'инственными 
бг~оглаго'ланьми преч\стая, тебе` многоwбра'знw 
предглаго'ла: маннопрiе'млющiя же ста'мны ны'нjь, 
w='бразу преч\стому сiя` припа'дши, марi'а спору'чница 
грjь'шныхъ къ бг~у.

Пjь'снь s~.

I=рмо'съ: W=чи'сти мя` сп~се:

Бога'тый себе` пла'меню _о='гненному w=суди` 
сла'стнымъ житiе'мъ: о_у=бо'гiй же ла'зарь нищету` 
и=збра'въ въ се'мъ житiи`, сподо'бися несконча'емыя 
ра'дости. (л. тл~f)

Въ нjь'дрjьхъ а=враа'млихъ ла'зарь сподо'бися, 
вjь'чнагw живота` наслажда'яся: _о=гню' же бога'тый 
душе'ю и= тjь'ломъ w=суди'ся му'чася.

W=сужде'нъ _е='сть во _о='гнь бога'тый ла'заря 
ра'ди: не w=суди` мене` _о=кая'ннаго, молю'ся 
чл~вjьколю'бче гд\си, но jа='кw ла'заря, свjь'та мя` 
твоегw` сподо'би.

Бг~оро'диченъ: Да и=зба'вимся лю'тыхъ 
прегрjьше'нiй мл~твами твои'ми бг~омт~и ч\стая, и= да 
получи'мъ бж~е'ственное просвjьще'нiе, и=з\ъ тебе` 
несказа'ннw вопло'щшагwся сн~а бж~iя.

И='ный. I=рмо'съ: Бе'здна послjь'дняя:

Ра'дуются, марi'е, а='гг~льская вw'инства, ра'вное 
прп\дбная житiе` си^мъ въ тебjь` зря'ще, и= сла'ву гд\сви 
зову'тъ.

О_у=жаса'ются бjьсw'въ мра'чныхъ состоя^нiя, 
терпjьли'вагw твоея` крjь'пости, jа='кw жена` пресла'внw, 
и= нага'я, и= _е=ди'ная си^мъ возмогла` _е=си`.

Просiя'ла _е=си` а='ки со'лнце марi'е 
всехва'льная, и= пусты'ню чудесы` всю` просвjьти'ла 
_е=си`. тjь'мже и= мене` свjь'томъ о_у=ясни`.

Бг~оро'диченъ: А='гг~ли, просвjьти'вшеся сла'вою 
рж\ства` твоегw`, на земли` ми'ръ всjь^мъ на'мъ, и= 
бл~говоле'нiе человjь'кwмъ, дв~о, возопи'ша.

Конда'къ, гла'съ г~:

Подо'бенъ: Дв~а дне'сь:

Блуда'ми пе'рвjье преиспо'лнена вся'ческими, 
хр\сто'ва невjь'ста дне'сь покая'нiемъ jа=ви'ся, 
а='гг~льское жи'тельство подража'ющи, де'мwны кр\ста` 
_о=ру'жiемъ погубля'етъ. сегw` ра'ди цр\ствiя невjь'ста 
jа=ви'лася _е=си` марi'е пресла'вная.

I='косъ: А='гницу хр\сто'ву и= дще'рь пjь'сньми 
восхва'лимъ ны'нjь, марi'ю приснопа'мятную, jа='вльшуюся 
_е=гv'петское _о=вча`: и= пре'лести си'хъ всея` 
и=збjьже`, и= _е=ди'на принесе'ся (л. тл~f w=б.) цр~кви 
соверше'нное возраще'нiе, воздержа'нiемъ и= мл~твою 
подвиза'ющися па'че мjь'ры человjь'ческагw _е=стества`. 
тjь'мже и= возвы'си _е=я` и= житiе` и= дjья'нiе, _е=ди'нъ 
вседержи'тель, марi'и пресла'вныя.

Пjь'снь з~.

I=рмо'съ: W\т i=уде'и доше'дше:

I='wвъ jа='коже дре'вле во гно'ищи черве'й и= 
ка'лjь лежа'ше, та'коже и= пред\ъ враты` бога'тагw 
ла'зарь сjьдя'ше, вопiя`: _о=т_е'цъ бж~е бл~гослове'нъ 
_е=си`.

Валя'яся пред\ъ враты` немилосе'рдагw бога'тагw 
дре'вле ла'зарь, крупи'цъ жела'ше _е=гw` трапе'зы, но 
никто'же дая'ше _е=му`: и= вмjь'стw си'хъ w=брjь'те 
а=враа'мля нjь^дра.

Немилосе'рдагw бога'тагw ча'сти, хр\сте` мо'й 
и=зба'ви мя`, молю'ся, и= о_у=бо'гому ла'зарю счини'въ 
мя`, вопи'ти тебjь` бл~года'рнw сподо'би: _о=т_е'цъ 
на'шихъ бж~е бл~гослове'нъ _е=си`.

Бг~оро'диченъ: И=з\ъ о_у=тро'бы дjь'вственныя 
воплоти'выйся, jа=ви'лся _е=си` на сп~се'нiе на'ше. 
тjь'мже твою` мт~рь вjь'дуще бц\ду, бл~года'рнw зове'мъ: 
_о=т_е'цъ на'шихъ бж~е бл~гослове'нъ _е=си`.

И='ный. I=рмо'съ: _О='троцы въ вавv"лw'нjь:

Превели'кiй во _о=тцjь'хъ, w=бхожда` пусты'ню, 
зwсi'ма му'дрый, прп\дбную ви'дjьти сподо'бися: 
бл~гослове'нъ _е=си`, зове'тъ же, бж~е _о=т_е'цъ на'шихъ.

Что` _о='тче, стра'нное вся'кiя добродjь'тели 
дjь'тельныя, ви'дjьти прише'лъ _е=си` жени'ще; прп\дбная 
вопiя'ше ста'рцу: бл~гослове'нъ _е=си`, зове'тъ же, бж~е 
_о=т_е'цъ на'шихъ.

О_у=мертви'вши бл~же'нная страсте'й твои'хъ 
взыгра^нiя, къ безстра'стiя ны'нjь о_у=стреми'лася _е=си` 
приста'нищу, зову'щи: бл~гослове'нъ _е=си` гд\си бж~е 
_о=т_е'цъ на'шихъ. (л. т~м)

Бг~оро'диченъ: Зачала` _е=си` неизрече'ннw, дв~а 
пребы'вши преч\стая, и= родила` _е=си` мi'рови сп~се'нiе, 
хр\ста` бг~а на'шего: тjь'мже тя` вси` пjь'сньми вjь'рнiи 
велича'емъ.

Пjь'снь и~.

I=рмо'съ: Седмери'цею пе'щь:

Во _о=де'жду багря'ную и= вv'ссонъ, и= порфv'ру 
бога'тый дре'вле w=блача'шеся свjь'тлw _о=кая'нный: 
о_у=бо'гiй же ла'зарь во вратjь'хъ сегw` лю'тjь лежа'ше, 
крупи'цъ па'дающихъ трапе'зы хотя` насы'титися, и= 
никто'же подая'ше _е=му`: тjь'мже въ сла'вjь хр\сту` 
сца'рствуетъ.

Во вратjь'хъ лежа'ше бога'тагw ла'зарь, согни'въ 
тjь'ломъ ра'нами, и= хотя'ше насыща'тися снjь'ди, и= 
никто'же дая'ше _е=му`: но и= пси` сострада'тельнw 
я=зы'комъ w=близова'ху гно'й и= стру'пы _е=гw`. тjь'мже 
въ раи` сла'дости сподо'бися.

Въ сласте'хъ w=богатjь'хъ, jа='коже дре'вле 
бога'тый, w=блача'яся на вся'къ де'нь въ багряни'цу: и= 
а='зъ многоми'лостиве, въ сла'дости житiя` сегw` себе` 
w=сужда'ю, сластьми` и= пре'лестьми. тjь'мже молю'ся 
тебjь`, w\т _о=гня` и=зба'витися хр\сте` вjь'чнагw, во 
вся^ вjь'ки.

Тр\оченъ: Трисвjь'тлое бж~ество`, _е=ди'нственную 
сiя'ющую зарю`, w\т _е=ди'нагw трiv"поста'снагw 
_е=стества`, роди'теля безнача'льна, _е=диноесте'ственна 
же сло'ва _о=ц~у`, и= сца'рствующа _е=диносу'щна дх~а, 
дjь'ти бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

И='ный. I=рмо'съ: О_у=жасни'ся боя'йся нб~о:

Глубины^ се'рдца и=спыту'яй, пре'жде бытiя` 
предвjь'дый вся^ на^ша, ну'жнагw житiя` и=схити'лъ _е=си` 
прибjь'гшую къ тебjь` сп~се, ну'жднw твоему` 
чл~вjьколю'бiю (л. т~м w=б.) вопiю'щую немо'лчнw: 
сщ~е'нницы бл~гослови'те, лю'дiе превозноси'те во вся^ 
вjь'ки.

_W и=змjьне'нiя честна'гw, къ лу'чшему преложе'нiя 
твоегw` ч\стна'я! _w любве` бж~е'ственныя, 
возненави'дjьвшiя плwтскi'я сла^сти! _w вjь'ры горя'щiя 
и= бж~е'ственныя, всехва'льная марi'е! ю='же вjь'рнw 
хва'лимъ, и= превозно'симъ во вjь'ки.

W=брjьла` _е=си` болjь'зней возме'здiе, и= 
трудw'въ твои'хъ воздая'нiе честна'я марi'е, и='миже 
низложи'ла _е=си` о_у=бi'йцу врага`: и= ны'нjь со 
а='гг~лы зове'ши, пjь'снь немо'лчнw вопiю'щи, и= 
превознося'щи хр\ста` во вjь'ки.

Бг~оро'диченъ: Всего` w=бнови' мя бл~гости ра'ди, 
во о_у=тро'бjь твое'й ч\стая, не растли'въ _о=боегw` 
_е=стества` сво'йствъ, jа='кw всjь'хъ вjькw'въ вл\дка: 
w\тню'дуже тя`, jа='кw вину` на'шегw сп~се'нiя, пjь'сньми 
пое'мъ во вся^ вjь'ки.

Пjь'снь f~.

I=рмо'съ: Тя` неискусобра'чную:

О_у=бо'гаго мя` ла'заря хр\сте`, молю'ся, 
содjь'лай, сласте'й возжелjь^нiя моя^ потребля'я, jа='кw 
_е=стество'мъ бг~ъ: добродjь'тельми же мя` бога'та 
сотвори`, да вjь'рою въ пjьснопjь'нiихъ велича'ю тя`.

Бога'тый и= немилосе'рдый, о_у='мъ мо'й 
презрjь'хъ, вjь'рою твои'хъ за'повjьдей чл~вjьколю'бче, 
пред\ъ враты` пове'рженъ лю'тjь: но jа='кw 
сострада'теленъ и= любоще'дръ возста'ви, jа='коже дре'вле 
четверодне'внаго дру'га ла'заря.

Вси` и=звыко'хомъ при'тчjь вл\дчнjьй, вси` о_у='бw 
вjь'рнiи возненави'димъ бога'тагw немилосе'рдное, да 
му'ки и=збjь'гнемъ, и= въ нjь'дрjьхъ а=враа'млихъ при'снw 
лику'имъ.

Бг~оро'диченъ: Тя` неви'димаго бг~а носи'вшую 
w=б\ъя'тiи, на нб~сjь'хъ пjьва'емаго w\т вся'кiя тва'ри, 
и= тобо'ю на'мъ да'рующаго всегда` сп~се'нiе, въ вjь'рjь 
велича'емъ. (л. тм~а)

И='ный I=рмо'съ: Не рыда'й мене` мт~и:

О_у=до'бь претерпjь'ла _е=си`, ма'ти, пусты'нный 
тру'дъ, о_у=крjьпля'ема держа'вною си'лою хр\сто'вою: 
скв_е'рная бо помышл_е'нiя находя^щая, струя'ми 
бж~е'ственныхъ сле'зъ о_у=гаси'ла _е=си` чи'стая, 
по'стникwвъ высото`, прп\дбныхъ похвало`.

Пресвjьтлjь'йшими луча'ми, просвjьща'етъ тя` 
_е=ди'на свjь'тъ ро'ждшая хр\ста`, дв~а и= чи'стая: 
стра'шную врагw'мъ тя` поставля'етъ честна'я: 
jа='вственную же всjь^мъ марi'е jа=вля'етъ тя`, 
страда'л_ецъ красото`, прп\дбныхъ о_у=твержде'нiе.

W=ста'вивши му'дреннw земна^я вся^, жили'ще 
честно'е дх~а jа=ви'лася _е=си`: мiрски'хъ о_у='бw 
лю'тыхъ свободи'тися, моли` _е=ди'наго хр\ста` 
свободи'теля, вjь'рнw соверша'ющымъ бж~е'ственную па'мять 
твою`.

Бг~оро'диченъ: Зако'нwвъ _е=стества` дв~о, па'че 
_е=стества` о_у=таи'вшися, но'вое _о=троча` на земли` 
родила` _е=си` ч\стая, законода'вца су'ща и= ве'тха 
де'ньми, мы'сленное нб~о всjь'хъ творца`: тjь'мъ вjь'рою 
и= любо'вiю тя` о_у=бл~жа'емъ.

Свjьти'ленъ воскр\сный. Та'же прп\дбныя.

Подо'бенъ: Нб~о sвjьзда'ми:

W='бразъ покая'нiя тебе` и=му'ще всепрп\дбная 
марi'е, хр\ста` моли`, во вре'мени поста`, сему` на'мъ 
дарова'тися, jа='кw да въ вjь'рjь и= любви`, тя` 
пjь'сньми восхва'лимъ.

Бг~оро'диченъ: Сла'досте а='гг~лwвъ, скорбя'щихъ 
ра'досте, хр\стiа'нъ предста'тельнице, дв~о мт~и гд\сня, 
заступи` на'съ, и= и=зба'ви вjь'чныхъ му'къ.

На хвали'техъ стiхи^ры воскр\сны, _о=смогла'сника 
д~, и= а=натw'лiевы д~. Та'же глаго'лемъ стi'хъ: 
Воскр\сни` гд\си бж~е мо'й, да вознесе'тся рука` твоя`.

И= пое'мъ самогла'сенъ, гла'съ а~.

Нjь'сть цр\ство бж~iе пи'ща и= питiе`: но пра'вда 
и= воздержа'нiе со свя'тостiю. тjь'мже не бога'тiи 
вни'дутъ въ (л. тм~а w=б.) не`: но _е=ли^цы сокрw'вища 
своя^ въ ру'ки ни'щихъ влага'ютъ. сiя^ и= дв~дъ пр\оро'къ 
о_у=чи'тъ глаго'ля: пра'веденъ му'жъ ми'луяй ве'сь де'нь, 
наслажда'яйся гд\сви, и= во свjь'тjь ходя'й не 
по'ткнется. сiя^ же вся^ къ наказа'нiю на'шему писа'шася, 
jа='кw да постя'щеся бл~госты'ню твори'мъ, и= да'стъ 
на'мъ гд\сь вмjь'стw земны'хъ нб\сная.

Сла'ва, па'ки то'йже. И= ны'нjь: Пребл~гослове'нна 
_е=си`: Славосло'вiе вели'кое. И= w\тпу'стъ. Сла'ва, и= 
ны'нjь, стiхи'ра _е=v\гльская, и= ча'съ а~-й. На 
лiтургi'и бл~ж_е'нна гла'са. Прокi'менъ по гла'су 
а=по'стола. А=по'столъ ко _е=вре'_емъ, зача'ло тк~а w\т 
полу`. И= прп\дбныя, къ гала'тwмъ, зача'ло с~и. 
А=ллилу'iа гла'са. _Е=v\глiе w\т ма'рка, зача'ло м~з. И= 
прп\дбныя, w\т луки`, зача'ло л~г. Прича'стенъ: 
Хвали'те гд\са съ нб~съ: На трапе'зjь 
о_у=чрежда'емся, jа='коже и= въ пре'жнихъ недjь'ляхъ.

%[Въ недjь'лю ве'чера%],

на Гд\си воззва'хъ поста'вимъ стiхw'въ i~: и= 
пое'мъ д~, о_у=мили'тельны гла'са _о=смогла'сника: и= 
трипjь'снца подо'бны. Гла'съ а~.

Подо'бенъ: Прехва'льнiи мч~нцы:

W=бнища'въ бога'тый хр\сте`, человjь'ки 
w=богати'лъ _е=си` безсме'ртiемъ и= свjь'тлостiю. тjь'мже 
w=бнища'вшаго сластьми` житiя`, добродjь'тельми мя` 
w=богати`, и= о_у=бо'гому ла'зарю сочини`, бога'тагw мя` 
муче'нiя и=збавля'я, и= гее'нны предлежа'щiя мнjь`.

Sло'бою w=богати'хся лю'тjь, и= сла'дость 
возлюби'хъ, и= су'щихъ въ житiи` наслади'хся сласте'й, 
гд\си, и= _о=гню` гее'нны подсужде'нъ бы'хъ: гла'домъ 
та'юща о_у=мо'мъ, jа='кw ла'заря презира'ема, пред\ъ 
враты` бж~е'ственныхъ дjья'нiй пове'ржена, о_у=ще'дри мя` 
вл\дко. (л. тм~в)

И='на стiхи'ра, гла'съ то'йже.

Подо'бенъ: _О='блакъ тя`:

Шесту'ю w\т честны'хъ постw'въ седми'цу, 
о_у=се'рднw начина'юще, гд\сви предпра'зднственное 
пjь'нiе ва'iй принесе'мъ вjь'рнiи: гряду'щему во сла'вjь, 
си'лою бж~ества` во i=ерусали'мъ, о_у=мертви'ти сме'рть. 
тjь'мже о_у=гото'вимъ бл~гоче'стнw побjь^дныя w='бразы, 
вjь^тви добродjь'т_ельныя, _о=са'нна вопiю'ще творцу` 
всjь'хъ.

И= мине'и г~. Сла'ва, и= ны'нjь, бг~оро'диченъ: 
Вхо'дъ. Свjь'те ти'хiй. Прокi'менъ, гла'съ и~: 
Да'лъ _е=си` достоя'нiе: Со стiхи` _е=гw`: И=щи` въ 
недjь'лю а~ поста`. И= прw'чая, jа='коже _о=бы'чно.

На стiхо'внjь самогла'сенъ дне`, два'жды. Гла'съ 
а~:

Чу'денъ сп~совъ на'съ ра'ди чл~вjьколюби'вый 
нра'въ, хотя'щихъ о_у='бw бы'ти ра'зумъ, jа='кw 
настоя'щихъ стяжа'въ, ла'зарево и= бога'тагw житiе` 
w=бличи`. _о=бою` коне'цъ смотря'юще: _о='вагw о_у='бw 
бjьжи'мъ немилосе'рдiя и= безчеловjь'чiя, _о='вагw же 
поревну'имъ терпjь'нiю и= веледу'шiю, во _е='же съ ни'мъ 
во а=враа'млихъ нjь'драхъ грjь'_емымъ вопи'ти: правосу'де 
гд\си, сла'ва тебjь`.

Му'чениченъ: Мл~твами гд\си, всjь'хъ ст~ы'хъ и= 
бц\ды, тво'й ми'ръ да'ждь на'мъ, и= поми'луй на'съ, 
jа='кw _е=ди'нъ ще'дръ.

Сла'ва, и= ны'нjь, бг~оро'диченъ: Нб\сныхъ чинw'въ 
ра'дованiе, на земли` человjь'кwвъ крjь'пкое 
предста'тельство, преч\стая дв~о, сп~си' ны и=`же къ 
тебjь` прибjьга'ющыя, jа='кw на тя` о_у=пова'нiе по бз~jь 
бц\де возложи'хомъ.


