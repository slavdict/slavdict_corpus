<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(л. _е~_i w=б.)

%[Въ суббw'ту мясопу'стную%]

па'мять соверша'емъ всjь'хъ w\т вjь'ка о_у=со'пшихъ 
правосла'вныхъ хр\стiа'нъ, _о=т_е'цъ и= бра'тiй 
на'шихъ.

Въ пято'къ ве'чера по предначина'тельномъ _псалмjь`, 
и= _о=бы'чномъ стiхосло'вiи, на Гд\си воззва'хъ, 
поста'вимъ стiхw'въ s~: И= пое'мъ _о=смогла'сника 
стiхи^ры мч~нчны три`, рядова'гw гла'са:

И= трiw'ди подw'бны, три`. Гла'съ и~.

Подо'бенъ: Во _е=де'мjь ра'й:

W\т вjь'ка ме'ртвыхъ дне'сь всjь'хъ по и='мени 
вjь'рою пожи'вшихъ бл~гоче'стнw, па'мять сотворя'юще 
вjь'рнiи, сп~са и= гд\са воспои'мъ, прося'ще прилjь'жнw 
си^мъ въ ча'съ суда` w\твjь'тъ благi'й да'ти, тому` 
самому` бг~у на'шему, все'й судя'щему земли`, десна'гw 
_е=гw` предстоя'нiя получи'ти въ ра'дости, въ ча'сти 
прв\дныхъ, и= во ст~ы'хъ жре'бiи свjь'тлjьмъ, и= 
достw'йнымъ бы'ти нб\снагw цр\ствiя _е=гw`.

Твое'ю кро'вiю человjь'ки сп~се и=скупи'вый, и= 
сме'ртiю твое'ю w\т сме'рти го'рькiя и=зба'вивый на'съ, 
и= жи'знь вjь'чную подая'й на'мъ воскр\снiемъ твои'мъ, 
вся^ о_у=поко'й гд\си, о_у=со'пшыя бл~гоче'стнw, и=ли` въ 
пусты'няхъ, и=ли` во градjь'хъ, и=ли` въ мо'ри, и=ли` на 
земли`, и=ли` на вся'комъ мjь'стjь: цари' же, сщ~е'нники, 
а=рхiер_е'и, мона'хи, и= бjьльцы` въ во'зрастjь вся'комъ 
всеро'дномъ, и= сподо'би я=` нб\снагw цр\ствiя твоегw`.

И=з\ъ ме'ртвыхъ воста'нiемъ твои'мъ хр\сте`, не 
ктому` сме'рть w=блада'етъ о_у=ме'ршими бл~гоче'стнw. 
тjь'мже мо'лимся прилjь'жнw: рабы^ твоя^ о_у=поко'й во 
дво'рjьхъ твои'хъ, и= въ нjь'дрjьхъ а=враа'ма, w\т 
а=да'ма да'же до дне'сь, послужи'вшыя тебjь` чи'стw, 
_о=тцы` и= бра'тiю (л. s~_i) на'шу, дру'ги вку'пjь и= 
сро'дники, вся'каго человjь'ка, въ житiи` послужи'вша 
вjь'рнw, и= къ тебjь` преста'вльшася многови'днw и= 
многоwбра'знw, бж~е, и= сподо'би я=` нб\снагw цр\ствiя 
твоегw`.

Сла'ва, гла'съ и~: Пла'чу и= рыда'ю, _е=гда` 
помышля'ю сме'рть, и= ви'жду во гробjь'хъ лежа'щую по 
w='бразу бж~iю созда'нную на'шу красоту`, без\ъwбра'зну, 
и= безсла'вну, не и=му'щу ви'да. _wле чудесе`! что` 
_е='же w= на'съ сiе` бы'сть та'инство; ка'кw преда'хомся 
тлjь'нiю; ка'кw припряго'хомся сме'рти; вои'стинну 
бж~iимъ повелjь'нiемъ, jа='коже _е='сть пи'сано, 
подаю'щагw преста'вльшымся поко'й.

И= ны'нjь, бг~оро'диченъ пе'рвый, гла'са. Свjь'те 
ти'хiй: Вмjь'стw же прокi'мена пое'мъ а=ллилу'iа, на 
гла'съ и~: Стi'хъ: Бл~же'ни, jа='же и=збра'лъ и= 
прiя'лъ _е=си` гд\си, и= па'мять и='хъ въ ро'дъ и= ро'дъ. 
Стi'хъ: Ду'шы и='хъ во бл~ги'хъ водворя'тся.

На стiхо'внjь мч~нченъ гла'са, и= два` ме'ртв_ена, 
i=wа'нна дамаски'на.

Стiхи' же припjьва'емъ вышереч_е'нныя: Бл~же'ни, 
jа=`же и=збра'лъ и= прiя'лъ _е=си` гд\си, и= па'мять 
и='хъ въ ро'дъ и= ро'дъ, и= Ду'шы и='хъ во бл~ги'хъ 
водворя'тся.

Сла'ва, гла'съ s~: Нача'токъ ми` и= соста'въ 
зижди'тельное твое` бы'сть повелjь'нiе: восхотjь'въ бо 
w\т неви'димагw и= ви'димагw _е=стества` жи'ва мя` 
соста'вити, w\т земли` о_у='бw тjь'ло созда'въ, да'лъ же 
ми` _е=си` ду'шу, бж~е'ственнымъ твои'мъ и= 
животворя'щимъ вдохнове'нiемъ. тjь'мже сп~се, рабы^ твоя^ 
во странjь` живы'хъ, и= въ кро'вjьхъ прв\дныхъ 
о_у=поко'й.

И= ны'нjь, бг~оро'диченъ, гла'съ то'йже: Мл~твами 
ро'ждшiя тя` хр\сте`, мч~нкъ твои'хъ и= а=п\слъ, и= 
пр\орw'къ, и= ст~и'телей, прп\дбныхъ, и= прв\дныхъ, и= 
всjь'хъ ст~ы'хъ, о_у=со'пшыя рабы^ твоя^ о_у=поко'й.

Ны'нjь w\тпуща'еши: (л. s~_i w=б.)

Тропа'рь, гла'съ и~: Глубино'ю му'дрости 
чл~вjьколю'бнw вся^ стро'яй, и= поле'зное всjь^мъ 
подава'яй, _е=ди'не содjь'телю, о_у=поко'й гд\си, ду'шы 
ра^бъ твои'хъ: на тя' бо о_у=пова'нiе возложи'ша, творца` 
и= зижди'теля и= бг~а на'шего.

Сла'ва, и= ны'нjь, бг~оро'диченъ, гла'съ то'йже: 
Тебе` и= стjь'ну, и= приста'нище и='мамы, и= 
мл~твенницу бл~гопрiя'тну къ бг~у, _е=го'же родила` 
_е=си` бц\де безневjь'стная, вjь'рныхъ сп~се'нiе.

_Е=ктенiа`, и= w\тпу'стъ.

По w\тпуще'нiи же вече'рни, твори'мъ въ притво'рjь 
паннv"хi'ду за о_у=со'пшихъ, и= пое'мъ канw'нъ рядова'гw 
гла'са м_е'ртвымъ.

На о_у='трени по шесто_пса'лмiи, а=ллилу'iа, на 
гла'съ и~.

Тропа'рь: Глубино'ю му'дрости: Два'жды. 
Сла'ва, и= ны'нjь, бг~оро'диченъ: Тебе` и= стjь'ну, 
и= приста'нище: И= _о=бы'чное стiхосло'вiе. Чту'тся же 
и= слова` w= ме'ртвыхъ: къ корi'нfянwмъ въ а~-мъ 
посла'нiи. Пою'тъ же ся и= непоро'чны на двjь` статiи^, 
съ припjь'вы: Бл~гослове'нъ _е=си` гд\си, научи' мя: 
на гла'съ _е~.

И= по ни'хъ тропари` ме'ртвыхъ, гла'съ _е~.

Припjь'въ: Бл~гослове'нъ _е=си` гд\си, научи' мя 
w=правда'нi_емъ твои^мъ.

Ст~ы'хъ ли'къ w=брjь'те и=сто'чникъ жи'зни и= 
две'рь ра'йскую, да w=бря'щу и= а='зъ пу'ть покая'нiемъ: 
поги'бшее _о=вча` а='зъ _е='смь, воззови' мя сп~се, и= 
сп~си' мя.

Бл~гослове'нъ _е=си` гд\си:

А='гнца бж~iя проповjь'давше, и= закла'ни бы'вше 
jа='коже а='гнцы, и= къ жи'зни нестарjь'емjьй ст~i'и, и= 
присносу'щнjьй преста'вльшеся: того` прилjь'жнw мч~нцы 
моли'те, долгw'въ разрjьше'нiе на'мъ дарова'ти. (л. з~_i)

Бл~гослове'нъ _е=си` гд\си:

Въ пу'ть о_у='зкiй хо'ждшiи приско'рбный, вси` въ 
житiи` кр\стъ jа='кw jа=ре'мъ взе'мшiи, и= мнjь` 
послjь'довавшiи вjь'рою, прiиди'те наслади'теся, и=`хже 
о_у=гото'вахъ ва'мъ по'честей, и= вjьнцw'въ нб\сныхъ.

Бл~гослове'нъ _е=си` гд\си:

W='бразъ _е='смь неизрече'нныя твоея` сла'вы, 
а='ще и= jа='звы ношу` прегрjьше'нiй: о_у=ще'дри твое` 
созда'нiе вл\дко, и= w=чи'сти твои'мъ бл~гоутро'бiемъ, и= 
возжелjь'нное _о=те'чество пода'ждь ми`, рая` па'ки 
жи'теля мя` сотворя'я.

Бл~гослове'нъ _е=си` гд\си:

Дре'вле о_у='бw w\т не су'щихъ созда'вый мя`, и= 
w='бразомъ твои'мъ бж~е'ственнымъ почты'й, 
преступле'нiемъ же за'повjьди па'ки мя` возврати'вый въ 
зе'млю, w\т нея'же взя'тъ бы'хъ, на _е='же по подо'бiю 
возведи` дре'внею добро'тою воз\ъwбрази'тися.

Бл~гослове'нъ _е=си` гд\си:

О_у=поко'й бж~е рабы^ твоя^, и= о_у=чини` я=` въ 
раи`, и=дjь'же ли'цы ст~ы'хъ гд\си, и= пра'в_едницы 
сiя'ютъ jа='кw свjьти^ла, о_у=со'пшыя рабы^ твоя^ 
о_у=поко'й, презира'я и='хъ вся^ согрjьш_е'нiя.

Сла'ва: Трисiя'тельное _е=ди'нагw бж~ества`, 
бл~гоче'стнw пое'мъ вопiю'ще: ст~ъ _е=си` _о='ч~е 
безнача'льный, собезнача'льный сн~е, и= бж~е'ственный 
дш~е: просвjьти` на'съ вjь'рою тебjь` служа'щихъ, и= 
вjь'чнагw _о=гня` и=схити`.

И= ны'нjь: Ра'дуйся ч\стая, бг~а пло'тiю ро'ждшая 
во сп~се'нiе всjь'хъ, _е='юже ро'дъ человjь'ческiй 
w=брjь'те сп~се'нiе: тобо'ю да w=бря'щемъ ра'й, бц\де 
ч\стая бл~гослове'нная.

А=ллилу'iа, а=ллилу'iа, а=ллилу'iа, сла'ва тебjь` 
бж~е. Три'жды. (л. з~_i w=б.)

Посе'мъ _е=ктенiа` w= о_у=со'пшихъ: Па'ки и= 
па'ки:

I=ере'й мл~тву: Бж~е духw'въ: Мы' же: Гд\си 
поми'луй, м~.

И= по возгла'сjь сjьда'ленъ, гла'съ _е~:

Поко'й сп~се на'шъ, съ прв\дными рабы^ твоя^, и= 
сiя^ всели` во дворы` твоя^, jа='коже _е='сть пи'сано: 
презира'я jа='кw бл~гъ прегрjьш_е'нiя и='хъ вw'льная и= 
невw'льная, и= вся^ jа=`же въ вjь'дjьнiи и= не въ 
вjь'дjьнiи, чл~вjьколю'бче.

Сла'ва, и= ны'нjь, бг~оро'диченъ: W\т дв~ы 
возсiя'вый мi'ру хр\сте` бж~е, и= сы'ны свjь'та то'ю 
показа'вый, поми'луй на'съ.

Стiхосло'вимъ же: Гд\сви пое'мъ:

Канw'нъ же пое'мъ ст~а'гw _о=би'тели на s~: И= 
трiw'ди на и~. Пое'тъ же ся и= втора'я пjь'снь без\ъ 
стiхосло'вiя. И= пjь^сни _псалти'ра. Канw'нъ студi'та 
творе'нiе, въ тр\очныхъ и= бг~оро'дичныхъ тропарjь'хъ 
краестро'чiе: Недосто'йнагw fео'дwра. Гла'съ и~.

Пjь'снь а~.

I=рмо'съ: Пjь'снь возсле'мъ лю'дiе:

Вси` помо'лимся хр\сту`, творя'ще па'мять дне'сь 
w\т вjь'ка ме'ртвыхъ, да вjь'чнагw _о=гня` и=зба'витъ я=` 
въ вjь'рjь о_у=со'пшыя, и= наде'ждjь жи'зни вjь'чныя.

Глубино'ю суде'бъ твои'хъ хр\сте`, всепрему'дрjь 
ты` пред\ъwпредjьли'лъ _е=си` коегw'ждо кончи'ну жи'зни, 
предjь'лъ и= w='бразъ. тjь'мже jа='же покры` гро'бъ во 
вся'кой странjь`, на судjь` сп~си` всеще'дрый.

Предjь'лы жи'зни на'шея да'вый, тjь'мже 
о_у=со'пшыя w\т жите'йскiя но'щи, дне` невече'рнягw сы'ны 
покажи` гд\си, сщ~е'нники правосла^вныя, и= вся^ вjь^рныя 
лю'ди твоя^.

Jа=`же покры` вода`, и= бра'нь пожа'тъ, тру'съ же 
jа=`же w=б\ъя'тъ, и= о_у=бi^йцы о_у=би'ша, и= _о='гнь 
jа='же попали`, вjь^рныя, мл\стиве въ ча'сти о_у=чини` 
прв\дныхъ.

Вся^ презира'яй плwтскi'я до'лги на'шя сп~се 
на'шъ, во вся'комъ во'зрастjь всегw` ро'да человjь'ча, 
пред\ъ суди'щемъ (л. и~_i) твои'мъ поста'ви неwсужде'ны, 
тебjь` созда'телю w\твjьща'ющыя.

[Т] Сла'ва, тр\оченъ: Три` _е=ди'нагw _е=стества` 
пою`, ли'ца самоv"поста^сная, нерожде'нна _о=ц~а`, сн~а 
ро'ждшагося, и= дх~а ст~а'го: безнача'льное цр\ство, 
вла'сть, бж~ество` _е=ди'но.

[О] Бг~оро'диченъ: Вои'стинну ты` jа=ви'лася 
_е=си` нб~о на земли`, бо'льшее вы'шнягw нб~се`, 
безневjь'стная дв~о: и=з\ъ тебе' бо возсiя` со'лнце въ 
мi'рjь, влады'чествуяй пра'вдою.

Катава'сiа: Пjь'снь возсле'мъ лю'дiе чу'дному бг~у 
на'шему, свободи'вшему i=и~ля w\т рабо'ты, пjь'снь 
побjь'дную пою'ще и= вопiю'ще: пои'мъ тебjь` _е=ди'ному 
вл\дцjь.

Пjь'снь в~.

I=рмо'съ: Ви'дите ви'дите, jа='кw а='зъ _е='смь 
бг~ъ ва'шъ, пре'жде вjь^къ рожде'нный w\т _о=ц~а`, и= w\т 
дв~ы въ послjь^дняя без\ъ му'жа заче'ншiйся и= 
разруши'вый грjь'хъ пра'_отца а=да'ма, jа='кw 
чл~вjьколю'бецъ.

Ви'дите ви'дите, jа='кw а='зъ _е='смь бг~ъ ва'шъ, 
пра'веднымъ судо'мъ водрузи'вый предjь'лы жи'зни, въ 
нетлjь'нiе w\т тли` прiе'мляй вся^ о_у=со'пшыя въ 
наде'жди вjь'чнагw воскр\снiя.

W\т четы'рехъ кон_е'цъ гд\си, прiе'мляй вjь'рнw 
о_у=со'пшыя, въ мо'ри, и=ли` на земли`, и=ли` въ 
рjька'хъ, и=сто'чницjьхъ, и=ли` _е='зерjьхъ, и=ли` въ 
рове'нницjьхъ снjь'дь sвjьр_е'мъ бы'вшыя, и= пти'цамъ, и= 
гадw'мъ, вся^ о_у=поко'й.

Въ твое'й дла'ни вся'ч_еская гд\си, предразсуди'лъ 
_е=си`, разрjь'шшыяся въ соста'вы четы'ри: въ прише'ствiи 
твое'мъ собра'въ воскр~си`, вся^ jа=`же въ невjь'дjьнiи, 
и= ра'зумjь, проща'я тjь^мъ прегрjьш_е'нiя.

_W стра'шнагw твоегw` втора'гw, гд\си, 
прише'ствiя! зане` jа='кw въ ви'дjь мо'лнiи на зе'млю 
прише'дъ, воздви'гнеши все` созда'нiе твое` суди'тися, въ 
вjь'рjь тебjь` (л. и~_i w=б.) тогда` пожи'вшихъ, 
срjь'тшихъ тя` съ тобо'ю бы'ти сподо'би.

[V] Сла'ва, тр\оченъ: Пресоверше'нная _е=ди'нице, 
пребж~е'ственная, трiv"поста'сная, нерожде'нне _о='ч~е и= 
сн~е _е=диноро'дне, дш~е w\т _о=ц~а` и=сходя'й, сн~омъ же 
jа=вля'яйся: существо` _е=ди'но и= _е=стество`, 
гд\сьство, цр\ство, сп~си` всjь'хъ на'съ.

[А] Бг~оро'диченъ: Неизглаго'ланное чу'до твоегw` 
рж\ства` мт~и дв~о: ка'кw бо и= ражда'еши, и= чиста` 
_е=си` въ то'мже; ка'кw _о=троча` ражда'еши, и= не вjь'си 
и=ску'са му'жеска w\тню'дъ; jа='коже вjь'сть па'че 
_е=стества` w\т мене` новолjь'пнw сло'во бж~iе 
ро'ждшееся.

Катава'сiа: Ви'дите ви'дите, jа='кw а='зъ:

Пjь'снь г~.

I=рмо'съ: О_у=твержде'й руко'ю:

Преше'дшыя житiя` тече'нiе, въ сла'вjь 
бл~гоче'стной прв\днымъ w=дjь'ятися вjьнце'мъ сподо'би 
бж~е, и= вjь'чныхъ бла^гъ наслади'тися.

Напра'снw восхищ_е'нныя, попаля'_емыя w\т мо'лнiи, 
и= и=зме'рзшыя мра'зомъ, и= вся'кою ра'ною, о_у=поко'й 
бж~е, _е=гда` _о=гне'мъ вся^ и=ску'сиши.

Присному'тное житiя` мо'ре преплы'вшыя хр\сте`, въ 
нетлjь'нное твоегw` житiя` сподо'би приста'нище притещи`, 
правосла'внымъ житiе'мъ w=кормл_е'ныя.

И=`хже вся'кое _е=стество` морски'хъ и= пти'цъ 
нб\сныхъ, прiя'тъ снjьде'нiе хр\сте`, твои'ми судьба'ми, 
воскр~си` бж~е, въ послjь'днiй де'нь со сла'вою.

[Н] Сла'ва, тр\оченъ: О_у='мнw бж~е'ственную 
_е=ди'ницу, въ три` ли'ца про'стw ку'пнw _е='же пресjьщи` 
совокупля'ю несjькw'мая: jа='коже бо ско'рость мо'лнiи, 
трисiя'ющая ви'дится во _е=ди'нствjь. (л. f~_i) 

[А] Бг~оро'диченъ: Недоумjь'нное твое` чу'до: 
без\ъ му'жа бо ражда'еши, и= дв~ство твое` ч\стая, 
соблюда'еши ро'ждши. тjь'мже а='гг~лъ мно'жество, и= 
человjь'ческiй ро'дъ пое'тъ тя` во вjь'ки.

Катава'сiа: О_у=твержде'й руко'ю твое'ю, сло'ве 
бж~iй нб~са`, просвjьще'нiемъ твоегw` и='стиннагw 
позна'нiя, о_у=тверди` и= на'съ на тя` надjь'ющихся 
сердца`.

Сjьда'ленъ, гла'съ _е~: Подо'бенъ: Собезнача'льное 
сло'во:

На'съ ра'ди претерпjь'вый кр\стъ и= сме'рть, и= 
о_у=мертви'вый а='дъ, и= совоскр~си'вый м_е'ртвыя, 
преста'вльшыяся w\т на'съ сп~се, о_у=поко'й, jа='кw 
чл~вjьколю'бецъ бг~ъ, и= въ тре'петное и= стра'шное 
прише'ствiе твое` жизнода'вче, jа='кw и=мjь'яй мно'жество 
мл\сти, цр\ствiя твоегw` сподо'би.

Сла'ва, то'йже. И= ны'нjь, бг~оро'диченъ:

Ско'рый тво'й покро'въ, и= по'мощь и= мл\сть 
покажи` на рабjь'хъ твои'хъ, и= во'лны ч\стая, о_у=кроти` 
су'етныхъ помышле'нiй, и= па'дшую ду'шу мою` возста'ви 
бц\де: вjь'мъ бо, вjь'мъ дв~о, jа='кw мо'жеши, _е=ли'ка 
и= хо'щеши.

Пjь'снь д~.

I=рмо'съ: И=з\ъ горы` прiwсjьне'нныя:

_О=тцы` и= пра'_отцы, дjь'ды и= пра'дjьды, w\т 
пе'рвыхъ и= да'же до послjь'днихъ, во бл~гозако'нiи 
о_у=ме'ршыя и= бл~говjь'рiи, вся^ помяни` сп~се на'шъ.

Въ горjь`, на пути`, на мjь'стjьхъ пусты'хъ житiе` 
w=ста'вльшыя въ вjь'рjь, мона'хи же и= бjьльцы`, ю='ношы 
и= ста'рцы, со ст~ы'ми хр\сте` всели`.

W\т печа'ли и= ра'дости преше'дшыя ненаде'жнw, 
вjь'рою а='бiе премjьни'вшыя житiе`, въ бл~годе'нствiи 
пострада'вшыя, и=ли` sлоде'нствiи, вся^ о_у=поко'й сп~се 
на'шъ. (л. f~_i w=б.)

Jа=`же о_у=би` ме'чь, и= ко'нь совосхи'ти, гра'дъ, 
снjь'гъ и= ту'ча о_у=мно'женная: jа=`же о_у=дави` 
плi'нfа, и=ли` пе'рсть посы'па, хр\сте` сп~се на'шъ 
о_у=поко'й.

[_Кс] Сла'ва, тр\оченъ: Стра'нно jа='кw _е=ди'но, 
и= три`, бж~ество` все` по _е=ди'ному лицу` 
нераздjь'льно: _о=ц~ъ бо, сн~ъ, и= дх~ъ ст~ы'й _е='сть 
покланя'емь, jа='кw _е=ди'нъ бг~ъ.

[I] Бг~оро'диченъ: Напра'ви на'съ дв~о, мл~твами 
твои'ми, w=кормля'ющи w=бурева'_емыя волно'ю грjьха`, во 
сп~си'т_ельная приста^нища, гд\сороди'тельнице, 
и=збавля'ющи w\т вся'кихъ лю'тыхъ.

Катава'сiа: И=з\ъ горы` прiwсjьне'нныя сло'ве, 
пр\оро'къ, _е=ди'ныя бц\ды, хотя'ще воплоти'тися, 
бг~ови'днw о_у=смотри`, и= со стра'хомъ славосло'вяше 
си'лу твою`.

Пjь'снь _е~.

I=рмо'съ: О_у='тренюетъ дх~ъ мо'й:

Коегw'ждо па'мять о_у=ме'ршихъ бл~гоче'стнw w\т 
вjь'ка дне'сь творя'ще гд\си, прилjь'жнw ти` вопiе'мъ: 
вся^ о_у=поко'й со ст~ы'ми твои'ми.

W\т вся'кагw, jа=`же прiя'лъ _е=си`, ро'да и= 
ро'да въ царjь'хъ, въ князjь'хъ, и=ли` мона'шествующихъ 
правосла^вныя, ще'дре, вjь'чнагw и=зба'ви муче'нiя.

Всjь'хъ jа=`же созда'лъ _е=си` пол_е'зная вjь'дый, 
и=`мже попусти'лъ _е=си` гд\си, внеза'пными паде'жьми 
ненаде'жнw о_у=мре'ти, и=зба'ви му'ки вся'кiя бж~е на'шъ.

_О=гня` при'снw паля'щагw, и= w\т тьмы` 
несвjьти'мыя, скре'жета зу'бнагw, и= че'рвiя безконе'чнw 
му'чащагw и= вся'кагw муче'нiя и=зба'ви сп~се на'шъ, вся^ 
вjь'рнw о_у=ме'ршыя.

[О] Сла'ва, тр\оченъ: _Е=динопресто'льная, 
безнача'льная, трiv"поста'сная _е=ди'нице, раздjьле'нiемъ 
_е=ди'нство, и= вопроти'въ ли'цы _е=стество` и=му'щая, во 
_е=ди'но на'съ совокупи` хотjь'нiе твои'хъ за'повjьдей. 
(л. к~)

[V] Бг~оро'диченъ: Па'че _о=гнезра'чныхъ 
серафi'мwвъ jа=ви'лася _е=си` ч\стая ч\стнjь'йшая, 
поро'ждши си^мъ непристу'пнаго сп~са, воплоще'нiемъ 
w=божи'вшаго земноро'дныхъ смjьше'нiе.

Катава'сiа: О_у='тренюетъ ду'хъ мо'й къ тебjь` 
бж~е, зане` свjь'тъ повелjь^нiя прише'ствiя твоегw`: 
и='миже о_у=`бо w=зари` о_у='мъ на'шъ вл\дко, и= наста'ви 
на стезю` жи'зни.

Пjь'снь s~.

I=рмо'съ: Содержи'ма мя`:

Сме'рти разрjьши'въ болjь^зни, пострада'въ 
нача'льниче жи'зни бж~е на'шъ, о_у=со'пшыя w\т вjь'ка 
рабы^ твоя^ о_у=поко'й.

Неизглаго'ланными твои'ми судьба'ми, jа=`же 
о_у=би'ша чарw'вная напо_е'нiя, w=тра^вы, кw'стная 
о_у=давл_е'нiя, со ст~ы'ми гд\си о_у=поко'й.

_Е=гда` суди'ти бу'деши вся'ч_ескимъ, стоя'щымъ 
наги'мъ и= w\ткров_е'нымъ пред\ъ лице'мъ твои'мъ: тогда` 
ще'дре, пощади` послужи'вшыя ти` вjь'рнw бж~е.

Послjь'днею о_у='бw трубо'ю воструби'вшу твоему` 
а=рха'гг~лу, въ воскр\снiе жи'зни всjь'хъ, тогда` 
хр\сте`, рабы^ твоя^ о_у=поко'й.

W\т вjь'ка jа=`же прiя'лъ _е=си` вjь^рныя бж~е, 
ро'дъ вся'кiй человjь'ческiй сподо'би, во вjь'ки со 
служа'щими тебjь`, сла'вити тя`.

[F] Сла'ва, тр\оченъ: Бг~онача'лiе трист~о'е, 
_е=динопр\сто'льное, _о='ч~е, сн~е со ст~ы'мъ дх~омъ, ты` 
_е=си` бг~ъ мо'й, вседержи'тельствомъ твои'мъ содержа'й 
все`.

[Е] Бг~оро'диченъ: W\т ко'рене твоегw` возсiя` 
цвjь'тъ жи'зни, i=ессе'е пра'_отче взыгра'й сп~са'яй 
мi'ръ, w\т ч\стыя _о=трокови'цы хр\сто'съ бг~ъ.

Катава'сiа: Содержи'ма мя` прiими` чл~вjьколю'бче, 
грjьхи` мно'гими и= припа'дающа щедро'тамъ твои^мъ, 
jа='кw пр\оро'ка гд\си, и= сп~си' мя. (л. к~ w=б.)

Конда'къ: Со ст~ы'ми о_у=поко'й хр\сте`, ду'шы 
ра^бъ твои'хъ, и=дjь'же нjь'сть болjь'знь, ни печа'ль, ни 
воздыха'нiе, но жи'знь безконе'чная.

I='косъ: Са'мъ _е=ди'нъ _е=си` безсме'ртный, 
сотвори'вый и= созда'вый человjь'ка: земнi'и о_у='бw w\т 
земли` созда'хомся, и= въ зе'млю ту'южде по'йдемъ, 
jа='коже повелjь'лъ _е=си`, созда'вый мя` и= рекi'й ми`: 
jа='кw земля` _е=си`, и= въ зе'млю w\ти'деши: а='може 
вси` человjь'цы по'йдемъ, надгро'бное рыда'нiе, творя'ще 
пjь'снь: а=ллилу'iа.

Сv"на_кса'рiй пе'рвjье мине'и: та'же настоя'щiй.

Стiхи`:

Не воспомина'й прегрjьше'нiй о_у=ме'ршихъ сло'ве,

Бл~гi^я твоя^ щедрw'ты м_е'ртвы не показу'яй.

Въ сi'й де'нь па'мять w\т вjь'ка бл~гоче'стнw 
сконча'вшихся человjь'кwвъ всjь'хъ, бж~е'ственнjьйшiи 
_о=тцы` о_у=зако'ниша соверша'ти, вины` ра'ди сицевы`. 
Поне'же бо нjь'цыи безго'дную мно'гажды на стра'нствjь 
под\ъя'ша сме'рть, въ мо'ри же и= непрохо'дныхъ гора'хъ, 
стремни'нахъ же и= про'пастехъ, и= па'губахъ, и= 
гла'дjьхъ, и= запале'нiяхъ, и= ле'дахъ, и= бра'нехъ, и= 
сту'деняхъ, и= и=нi^я вся^кiя см_е'рти претерпjь'вше: 
ра'внw же и= о_у=бо'зiи су'ще, и= немощнi'и, и= 
о_у=законе'нныхъ _псалмw'въ и= пjь'сней па'мяти не 
получи'ша: человjьколю'бнjь бж~е'ственнiи _о=тцы` 
дви'жими _о='бщнw па'мять си'хъ всjь'хъ твори'ти 
собо'рнjьй цр~кви о_у=зако'ниша, w\т сщ~е'нныхъ а=п\слъ 
прiе'мше, да и= о_у=зако'ненныхъ по ча'сти нjь'кимъ 
слу'чаемъ не получи'вше, ны'нjь _о='бщею па'мятiю и= сi'и 
помина'ются: показу'юще, jа='кw и= jа=`же w= ни'хъ 
быва'_емая, вели'ку тjь^мъ хода'тайствуютъ по'льзу. По 
_е=ди'ному о_у='бw w='бразу си'це бж~iя цр~ковь па'мять 
сотворя'етъ душа'мъ. Второ'е же, поне'же второ'е 
хр\сто'во прише'ствiе положи'ти на о_у='трешнiй де'нь 
хотя'ху, прили'чнw и= душа'мъ па'мять сотворя'ютъ: 
jа='коже о_у='бw стра'шнаго судiю` и= неwбинове'ннаго 
о_у=моля'юще, _о=бы'чную мл\сть къ ни^мъ (л. к~а) 
о_у=потреби'ти, и= w=бjьтова'ннjьй тjь'хъ о_у=чини'ти 
пи'щи. И='накw же, и= а=да'мово и=згна'нiе ст~i'и хотя'ще 
въ прiиду'щую и=зложи'ти недjь'лю, jа='коже нjь'кое 
поко'ище пред\ъумышля'ютъ. И= коне'чнjье всjь'хъ, _е='же 
по на'мъ, настоя'щимъ ны'нjь о_у=покое'нiемъ, да w\тту'ду 
jа='кw и=з\ъ нача'ла на'чнутъ. _Е='же бо послjь'днjьйшее 
всjь'хъ w\т на'съ пожи'вшихъ w\т неумы'тнагw судiи` 
бу'детъ и=спыта'нiе, и= да человjь'ки си'ми 
о_у=страши'вше, къ поста` подвигw'мъ сотворя'тъ 
бл~гоудw'бны. Въ суббw'ту же при'снw душа'мъ па'мять 
твори'мъ, jа='кw суббw'та о_у=покое'нiе зна'менуетъ 
_е=вре'йски. И= о_у=ме'ршихъ о_у='бw, jа='кw w\т 
жите'йскихъ и= про'чихъ всjь'хъ о_у=поко'ившихся и= въ 
поко'ищнjьмъ дни`, за ни'хъ мольбы^ твори'мъ, _е='же 
о_у='бw и= на вся'ку о_у=держа'ся быва'ти суббw'ту: а= 
_е='же ны'нjь собо'рнjь помина'емъ, за вся'каго моля'щеся 
бл~гочести'ваго. Вjь'дуще о_у='бw бж~е'ственнiи _о=тцы`, 
jа='кw jа='же за о_у=со'пшихъ быва'_емыя па^мяти, 
глаго'лю, ми'лwстыни и= слу^жбы вели'ку тjь^мъ подаю'тъ 
w=сла'бу и= по'льзу: и= _о=со'бнjь и= _о='бще сiе` 
це'ркви твори'ти поуща'ютъ, w\т ст~ы'хъ а=п\слъ сiе` 
прiе'мше, jа='кw рече'ся. Jа='коже и= а=реопагi'тъ 
глаго'летъ дiонv'сiй: jа='кw по'льзуютъ ду'шы w= ни'хъ 
быва'_емая. Jа='вjь о_у='бw и= w\т и='ныхъ мно'гихъ. Но 
и= w\т по'вjьсти по ст~о'му мака'рiю, и='же му'жа 
нечести'ва _е='ллина су'ху лби'ну на пути` мимоходя` 
w=брjь'тъ, вопроша'ше: а='ще нjь'кое когда` во а='дjь 
о_у=тjьше'нiя чу'вство и='мутъ; Та'я же w\твjьща`: мно'гу 
тjь^мъ w=сла'бу и=мjь'ти, внегда` за о_у=со'пшихъ 
мо'лишися _о='тче, ре'кши. Бя'ше бо сiе` творя` вели'кiй 
и= моля'ся бг~у, о_у=вjь'дати жела'я, а='ще по'льза 
нjь'кая преждеусо'пшымъ w\тсю'ду бы'сть. Но и= григо'рiй 
бесjь'довникъ, мл~твою царя` траiа'на сп~се`, слы'шавъ 
w\т бг~а, никогда'же _е=му` w= нечести'вjьмъ моли'тися. 
_Е='й о_у='бw, и= бг~оме'рзкаго fео'фiла fеодw'ра цари'ца 
ст~ы'ми мужми` и= и=сповjь'дники w\т муче'нiй и=схи'ти и= 
спасе`, jа='коже повjьствова'ся. Составля'етъ же w= 
о_у=со'пшихъ дая^нiя jа='кw блага'я, и= бг~осло'въ 
григо'рiй въ надгро'бнjьмъ сло'вjь, _е='же къ кеса'рiю 
бра'ту. Вели'кiй же златоу'стъ, _е='же къ фiлiпписi'wмъ, 
та'кw рече`: о_у=мы'слимъ w\тше'дшымъ по'льзу, (л. к~а 
w=б.) дади'мъ и=`мъ прили'чное поможе'нiе, ми'лwстыни, 
глаго'лю, и= принош_е'нiя: и='бо вели'кую w\тра'ду си^мъ 
ве'щь прино'ситъ, и= наипа'че прiwбрjь'тенiе и= по'льзу. 
Ни бо` всу'е, jа='коже ключи'ся, сiя^ 
о_у=законоположи'шася, и= бж~iей цр~кви w\т _е=гw` 
всему'дрыхъ о_у=чени^къ преда'шася, _е='же на стра'шныхъ 
та'йнахъ па'мять твори'ти свяще'ннику w= о_у=со'пшихъ въ 
вjь'рjь. И= па'ки: во твое'мъ о_у=чине'нiи, съ ча'ды и= 
сро'дники снаслjь'дника да и='мать писа'нiе твое`, и= 
судiино` и='мя: и= па'мять ти` да не безча'ствуетъ 
ни'щихъ, и= а='зъ си^мъ спору'чникъ. Глаго'летъ же и= 
вели'кiй а=fана'сiй: а='ще и= на возду'хъ во бл~гоче'стiи 
сконча'выйся положе'нъ бы'сть, не w\трица'йся ма'сла и= 
свjь'щъ, хр\ста` бг~а призыва'я, на гро'бjь запали'ти: 
прiя^тна бо су'ть сiя^ бг~у, и= мно'гое сiя^ принося'ща 
воздая'нiе. А='ще о_у='бw грjь'шенъ о_у=ме'рый, да 
разрjьши'ши _е=гw` прегрjьш_е'нiя: а='ще ли же прв\днъ, 
да мзда'мъ приложе'нiе бу'детъ: а='ще же не'гли кто` 
стра'ненъ и= ни'щъ сы'й, не и='мать w= си'хъ пеку'щагwся: 
но бг~ъ прв\днъ и= чл~вjьколю'бецъ сы'й, намjь'ритъ и= 
_о='ному за нищету`, jа='кw вjь'сть, ра'вну ми'лость. 
И='накw же, и= принося'й за сиц_евы'я, мзды` 
соприча'ствуетъ, jа='кw любо'вь w= сп~се'нiи бли'жнягw 
показу'яй. Jа='коже и=но'го помазу'яй мv'ромъ, _о='нъ 
себе` пре'жде бл~гоуха'етъ, jа='коже и= повелjь^нная, и= 
завjь'ты въ сицевы'хъ. Не и=сполня'ющiи же, су'дъ 
вся'чески и=мjь'ти бу'дутъ, до'ндеже о_у='бw второ'е 
прiи'детъ хр\сто'во прише'ствiе. _Е=ли^ка о_у='бw за 
о_у=со'пшихъ быва'ютъ, по'льзу даю'тъ, jа='коже 
бж~е'ственнiи _о=тцы` глаго'лютъ: и= наипа'че ма^лая 
нjь^кая содjь'лавшымъ бл~га^я, _е=гда` съ живу'щими бя'ху 
сопричте'ни. А='ще о_у='бw и= нjь^кая [су'ть] jа='кw 
долгw'въ къ цjьлому'дрiю мно'гихъ, бж~е'ственное 
глаго'летъ писа'нiе, но бж~iе человjьколю'бiе jа='кw на 
мно'жае побjьжда'етъ. А='ще бо ра'вный вjь'съ w=бря'щется 
до'брыхъ и= гну'сныхъ, побjьжда'етъ чл~вjьколю'бное. 
А='ще же и= ма'ло что` sлы'хъ мjь'рило w=тягча'ется, 
преwдолjьва'етъ па'ки пребл~го'е. Вjь'домо же бу'ди, 
jа='кw позна'ютъ та'мw дру'гъ дру'га вси`, jа=`же зна'ютъ 
же, и= jа=`же никогда'же ви'дjьша, [jа='коже (л. к~в) 
бж~е'ственный глаго'летъ златоу'стый, w\т при'тчи къ 
бога'тому и= ла'зарю сiе` составля'я], _о=ба'че не 
тjьле'снымъ нjь'кимъ w='бразомъ: _е=ди'нъ бо во'зрастъ 
вси`, и= jа=`же w\т бытiя` позна'нiя прiи'мутъ: 
зри'тельнымъ же _о='комъ душе'внымъ, jа='кw и= бг~осло'въ 
въ надгро'бнjьмъ сло'вjь къ кеса'рiю глаго'летъ: тогда`, 
глаго'ля, кеса'рiа о_у=зрю` свjь'тла, сла'вна, jа=ко'въ 
ми` во снjь` мно'гащи jа=ви'лася _е=си`, бра'тiй 
любе'знjьйшiй. Вели'кiй же и= мно'гiй а=fана'сiй, а='ще 
и= не глаго'летъ си'це въ словесjь'хъ ко кня'зю 
а=нтiо'ху, но въ сло'вjь w= о_у=со'пшихъ глаго'летъ: 
jа='кw и= да'же до _о='бщагw воскресе'нiя, даде'ся 
ст~ы^мъ дру'гъ дру'га познава'ти и= свесели'тися: 
грjь'шнiи же и= сегw` лиши'шася. Ст~ы^мъ же му'ченикwмъ, 
и= jа=`же w\т на'съ твори^мая назира'ти даде'ся, и= 
посjьща'ти. Тогда' же дру'гъ дру'га вси` позна'ютъ, 
_е=гда` и= сокров_е'ная всjь'хъ jа=вя'тся. Вjь'домо же 
бу'ди, jа='кw ны'нjь въ нjь'кихъ мjь'стjьхъ w\тлуче'нныхъ 
ду'шы ст~ы'хъ пребыва'ютъ, и= грjь'шныхъ па'ки _о=со'бь: 
_о='вiи о_у=пова'нiемъ ра'дующеся, _о='вiи же sлы'хъ 
ча'янiемъ печа'лующеся. Не взя'ша бо ст~i'и w=бjьтова'нiя 
бл~ги'хъ и= _е=ще`, jа='коже глаго'летъ бж~е'ственный 
а=п\слъ, бг~у лу'чшее нjь'что w= на'съ пред\ъувjь'девшу, 
да не кромjь` на'съ соверша'тся. Подоба'етъ же вjь'дати, 
jа='кw не вси` въ прw'пасти впа'дающiи, и= во _о='гнь, и= 
въ мо'ре, и= глаго'л_емыя па^губы, и= сту'д_ени и= 
гла'дъ, по повелjь'нiю бж~iю сiе` стра'ждутъ: сiя^ бо 
су'ть бж~iя судьбы^, и='хже _о='ва быва'ютъ по 
бл~говоле'нiю, _о='ва же по попуще'нiю: друга^я же и= 
вjь'дjьнiя ра'ди и= преще'нiя, и= о_у=цjьломудре'нiя 
и=ны'хъ быва'ютъ. И= предразуми'тельнымъ о_у='бw сло'вомъ 
вjь'сть вся` и= зна'етъ, и= во'лею _е=гw` быва'ютъ, 
jа='коже и= w= пти'цахъ глаго'летъ ст~о'е _е=v\глiе. Не 
w=предjьлева'етъ же си'це бы'ти, кромjь` нjь'кiихъ, 
вку'пjь _е='же дjь'ятися по слу'чаю, _о='вому о_у='бw 
о_у=дави'тися, _о='вому же о_у=мре'ти, и= _о='вому 
о_у='бw ста'ру, _о='вому же мла'ду: но _е=ди'ною 
w=предjьли` собо'рное человjь'ческое вре'мя, и= толи'кiя 
сме'ртей w='бразы, вну'трь о_у='бw толи'кихъ време'нъ, 
разли'чны сме'ртей w='бразы нано'сятся. Не о_у='бw 
и=спе'рва повелjьва'ющу бг~у, зна'ющу о_у='бw къ (л. к~в 
w=б.) жи'тельству _е=ди'нагw коегw'ждо, совjь'тъ бж~iй, 
вре'мя же и= w='бразъ сме'рти _е=гw` сокраща'етъ. А='ще 
ли же пред\ъwпредjьле'нiе жи'зни, глаго'летъ вели'кiй 
васi'лiй, но земля` _е=си`, и= въ зе'млю w\ти'деши 
гада'тельствуется. Глаго'летъ бо а=п\слъ къ корi'нfянwмъ 
пишя`: {за\ч рм~f.} зане` недосто'йнjь причаща'етеся, 
сегw` ра'ди въ ва'съ мно'зи не'мощни и= нездра'ви, и= 
спя'тъ дово'льнw, си'рjьчь, о_у=мира'ютъ мно'зи. И= дв~дъ 
глаго'летъ: {_псал. р~а и= л~и.} да не возведе'ши мене` 
въ преполове'нiе дне'й мои'хъ, и= и=змjь'рены положи'лъ 
_е=си` дни^ моя^. И= соломw'нъ: сы'не, чти` _о=тца` 
твоего` и= ма'терь, jа='кw да бу'деши многолjь'тенъ. И= 
па'ки: да не о_у='мреши не во вре'мя. И= во i='wвjь, ко 
_е=лiфа'зу бг~ъ глаго'летъ: {I='wва м~в.} потреби'лъ 
бы'хъ о_у='бw ва'съ, а='ще не за i='wва раба` моего`, 
jа='коже показу'ется, не предjь'лу бы'ти жи'зни. А='ще же 
кто` сiе` глаго'летъ: предjь'лъ ми` разумjьва'й бж~iй, 
во'лю _е=гw': _е=му'же бо хо'щетъ, прилага'етъ, 
о_у=маля'етъ же друга'го, вся^ къ по'льзjь о_у=строя'я, 
и= _е=гда` восхо'щетъ бг~ъ, о_у=смотря'етъ и= w='бразъ 
тогда` и= вре'мя. Предjь'лъ о_у='бw когw'ждо жи'зни 
_е='сть, jа='коже вели'кiй глаго'летъ а=fана'сiй, во'ля 
и= совjь'тъ бж~iй, си'мъ сло'вомъ и= глубино'ю суде'бъ 
твои'хъ хр\сте`, и=сцjьли'ши. И= _е='же вели'кагw 
васi'лiа см_е'рти глаго'люща наво'дятся, предjь'лwмъ 
жи'зни сконча'вшымся, предjь'лы же жи'зни, во'лю 
глаго'лемъ бж~iю. а='ще бо предjь'лъ _е='сть жи'зни, 
чесw` ра'ди мо'лимся бг~у, и= врач_е'мъ и= за дjь'ти 
мо'лимся; Вjь'дати же и= сiе` подоба'етъ, jа='кw 
креще'ннiи младе'нцы пи'щи насладя'тся, непросвjьще'ннiи 
же и= jа=зы'честiи, ниже` въ пи'щу, ниже` въ гее'нну 
по'йдутъ. И=сходя'щи о_у='бw душа` w\т тjь'ла, ни 
_е=ди'но попече'нiе здjь'шнихъ и='мать, но w= та'мошнихъ 
при'снw пече'тся. Трети^ны о_у='бw твори'мъ, jа='кw въ 
тре'тiй де'нь человjь'къ ви'да и=змjьня'ется. Девяти^ны 
jа='кw тогда` все` расти'чется зда'нiе, храни'му се'рдцу 
_е=ди'ному. Четыредесяти^ны же, jа='кw и= са'мое се'рдце 
тогда` погиба'етъ. И= рожде'нiе бо си'це происхо'дитъ: въ 
тре'тiй бо де'нь живопису'ется се'рдце, въ девя'тый же 
составля'ется въ пло'ть: въ четыредеся'тый же въ 
соверше'нный ви'дъ воwбража'ется. за сiю` (л. к~г) вину` 
душа'мъ па'мять твори'мъ: jа=`же въ прв\дныхъ твои'хъ 
селе'нiихъ о_у=чини` вл\дко хр\сте`, и= поми'луй на'съ, 
jа='кw _е=ди'нъ безсме'ртенъ, а=ми'нь.

Пjь'снь з~.

I=рмо'съ: Въ нача'лjь зе'млю w=снова'вый:

Бл~гоче'стнw w\т вjь'ка преста'вльшихся па'мять 
творя'ще, вопiе'мъ: бл~гослове'нъ _е=си` во вjь'ки, гд\си 
бж~е _о=т_е'цъ на'шихъ.

Внеза'пу бл~гоче'стнw о_у=ме'ршыя, и= w\т 
стремни'ны вся'ческiя па'дшыя, дре'ва, желjь'за, вся'кагw 
ка'мене, о_у=поко'й бж~е о_у=со'пшыя вjь^рныя.

Въ стра'шное твое` прише'ствiе ще'дре, w=десну'ю 
_о=ве'цъ твои'хъ поста'ви, правосла'внw ти` въ жи'зни 
послужи'вшыя хр\сте`, и= преста'вльшыяся къ тебjь`.

Въ ли'цjь хр\сте`, и=збра'нныхъ твои'хъ вчини` 
твоя^ рабы^, вопи'ти тебjь`: бл~гослове'нъ _е=си` во 
вjь'ки, гд\си бж~е _о=т_е'цъ на'шихъ.

W\т земли` пе'рсть содjь'тельствовавый, пло'ть 
дх~омъ w=животвори'вый, сп~се ще'дрый, jа='же прiя'лъ 
_е=си`, о_у=поко'й бж~е, въ нестарjь'ющемъ животjь`.

[О] Сла'ва, тр\оченъ: Jа='коже треми` со'лнцы 
бж~ество`, _е=ди'нымъ свjь'та срастворе'нiемъ да 
воспое'тся, _о=ц~ъ, и= сн~ъ, и= бж~е'ственный дх~ъ, 
_е=ди'нъ _е=стество'мъ, но три` v=поста'сьми.

[Д] Бг~оро'диченъ: Дв~дское согла'снw воспjьва'емъ 
ти` пjь'нiе, го'ру тя` бж~iю нарица'юще дв~о, въ не'йже 
всели'вся пло'тiю сло'во, w=бг~отвори` на'съ дх~о'внw въ 
себjь`.

Катава'сiя: Въ нача'лjь зе'млю w=снова'вый, и= 
нб~са` сло'вомъ о_у=тверди'вый, бл~гослове'нъ _е=си` во 
вjь'ки, гд\си бж~е _о=т_е'цъ на'шихъ. (л. к~г w=б.)

Пjь'снь и~.

I=рмо'съ: На горjь` ст~jь'й просла'вльшася:

Сокруши'вый пе'рвjье сjь'нь сме'ртную, возсiя'въ 
jа='кw со'лнце и=з\ъ гро'ба, сы'ны воскр\снiя твоегw` 
сотвори`, гд\си сла'вы, вся^ о_у=ме'ршыя въ вjь'рjь, во 
вjь'ки.

Безвjь'стныхъ и= сокрове'нныхъ свjь'дjьтелю, 
_е=гда` и='маши w\ткры'ти дjьла` тьмы` и= совjь'ты 
серде'цъ на'шихъ, тогда` не и=стяжи` сло'ва со всjь'ми 
вjь'рою о_у=со'пшими.

_Е=гда` и='маши сjь'сти на пр\сто'лjь, и= 
повели'ши на су'дъ предста'ти, сw'браннымъ трубо'ю w\т 
кон_е'цъ земли`: тогда` пощади` всjь'хъ хр\сте`, jа='кw 
мл\стивый.

О_у=ме'ршымъ напра'снw w\т слу'ча_евъ, w\т кли'ча 
же sjь'льнагw и= ско'рагw тече'нiя, зауше'нiя, 
о_у=давле'нiя же, и= ляга'нiя, гд\си сла'вы, вjь'рою 
о_у=со'пшымъ w=сла'би во вjь'ки.

Бл~гослови'мъ _о=ц~а` и= сн~а, и= ст~а'го дх~а, 
гд\са.

[W] Jа='кw _е=ди'ницу существо'мъ пою' тя, jа='кw 
тр\оцу ли'цы тя` чту`: _о='ч~е, и= сн~е, и= дш~е 
прест~ы'й, безнача'льную держа'ву твоегw` цр\ствiя 
сла'влю во вjь'ки.

[Р] Бг~оро'диченъ: Струи` живы'я и=сто'чникъ 
запечатлjь'нный, показа'лася _е=си` бц\де дв~о: без\ъ 
му'жа бо гд\са ро'ждши, безсме'ртiя вjь^рныя напая'еши 
водо'ю во вjь'ки.

Хва'лимъ, бл~гослови'мъ:

I=рмо'съ: На горjь` ст~jь'й просла'вльшася, и= въ 
купинjь` _о=гне'мъ приснодв~ы мwv"се'ови та'йну 
jа='вльшаго, гд\са по'йте и= превозноси'те во вся^ 
вjь'ки.

Пjь'снь f~.

I=рмо'съ: Проявле'нное на горjь` законополо'жнику:

И=дjь'же _е='сть веселя'щихся жили'ще ст~ы'хъ 
твои'хъ гд\си, вся^ w\т вjь'ка о_у=со'пшыя, въ вjь'рjь же 
и= наде'жди ра'доватися сподо'би. (л. к~д)

О_у=ме'ршыя бж~iимъ преще'нiемъ, сме'ртныхъ 
громw'въ вся'кихъ съ нб~се` и=знесе'нныхъ, земли` 
разсjь'дшейся, мо'рю возшумjь'вшуся, вся^ вjь^рныя 
хр\сте`, о_у=поко'й.

Вся'кiй во'зрастъ, ста'рцы и= ю='ныя, младе'нцы и= 
дjь'ти, и= ссу'щыя млеко`, му'жеское _е=стество` и= 
же'нское, о_у=поко'й бж~е, jа=`же прiя'лъ _е=си` 
вjь^рныя.

W\т jа=дови'тыхъ о_у=грызе'нiй о_у=ме'ршыя, w\т 
поглоще'нiя sмi_е'въ, w\т попра'нiя ко'ней, и= w\т 
о_у=давле'нiя, и= w=бjь'шенiя w\т и='скреннягw, вjь'рою 
ти` послужи'вшыя о_у=поко'й.

Коего'ждо по и='мени въ вjь'рjь о_у=ме'ршыя, w\т 
вjь'ка и= w\т ро'да родw'въ, неwсужде'ннw предста'ти 
тебjь` сло'ве, въ прише'ствiи твое'мъ сподо'би.

[О] Сла'ва, тр\оченъ: _Е=ди'ный въ тр\оцjь бж~е, 
сла'ва тебjь` непреста'ннw: а='ще бо и= бг~ъ кi'йждо, но 
_е=ди'нъ _е=стество'мъ _е='сть, _о=ц~ъ, и= сн~ъ, и= дх~ъ, 
трисвjь'тлыми сво'йствы.

[V] Бг~оро'диченъ: Па'че о_у=ма` рж\ство` твое`: 
ражда'еши бо пре'жде су'щаго, и= млеко'мъ пита'еши 
несказа'ннw, пищеда'вца мi'ру: держи'ши же содержа'щаго 
вся^, хр\ста` _е=ди'наго и=зба'вителя на'шего, 
всенепоро'чная.

Катава'сiа: Проявле'нное на горjь` 
законополо'жнику во _о=гни` и= купинjь` рж\ство` 
приснодв~ы, въ на'ше вjь'рныхъ сп~се'нiе, пjь'сньми 
немо'лчными велича'емъ.

_Е=_ксапостiла'рiй. Подо'бенъ: Нб~о sвjьзда'ми:

Живы'ми и= ме'ртвыми w=блада'яй jа='кw бг~ъ, 
о_у=поко'й твоя^ рабы^ въ селе'нiихъ и=збра'нныхъ: а='ще 
бо и= согрjьши'ша, сп~се, но не w\тступи'ша w\т тебе`.

Сла'ва: Другi'й. Подо'бенъ: Ж_ены` о_у=слы'шите:

О_у=поко'й рабы^ твоя^ во странjь` живы'хъ гд\си, 
w\т_ону'дуже w\тбjьже` болjь'знь, печа'ль вку'пjь и= 
воздыха'нiе: (л. к~д w=б.) w=чи'сти jа='кw 
чл~вjьколю'бецъ, jа='же въ житiи` согрjьши'ша: _е=ди'нъ 
бо безгрjь'шный _е=си` и= мл\стивый, ме'ртвыхъ и= живы'хъ 
вл\дка.

Бг~оро'диченъ: Мр~i'е бг~оневjь'сто, хр\ста` 
непреста'ннw моли` w= на'съ рабjь'хъ твои'хъ, съ 
бг~оглаго'ливыми пр\оро'ки, и= му'ч_еникъ собо'ры, 
i=ера'рхи же и= прп\дбными, и= всjь'ми прв\дными, 
снаслjь'дники бы'ти нб\снагw цр\ствiя.

На хвали'техъ стiхи^ры, на д~, гла'съ и~.

Подо'бенъ: Во _е=де'мjь ра'й:

Прiиди'те пре'жде конца` вси` бра'тiе, пе'рсть 
на'шу ви'дяще, и= _е=стества` на'шегw немощно'е, и= 
ху'дость на'шу и= коне'цъ о_у='зримъ, и= _о=рга'ны 
сосу'да пло'тнагw, и= jа='кw пра'хъ человjь'къ, снjь'дь 
че'рвi_емъ и= тлjь'нiе, jа='кw сухi^я кw'сти на'шя вся'кw 
не и=му'щыя дыха'нiя. во гро'бы вни'кнемъ, гдjь` сла'ва; 
гдjь` добро'та зра'ка; гдjь` бл~гоглаго'ливый я=зы'къ; 
гдjь` брw'ви; и=ли` гдjь` _о='ко; вся^ пра'хъ и= сjь'нь: 
тjь'мже пощади` сп~се, всjь'хъ на'съ.

Что` прельща'ется человjь'къ хваля'ся; что` всу'е 
смуща'ется; бре'нiе и= са'мъ вма'лjь; что` не помышля'етъ 
пе'рсть, jа='кw пра'хъ, смjьше'нiе, и= гно'я и= тлjь'нiя 
w\тложе'нiе; а='ще о_у='бw бре'нiе _е=смы` человjь'цы, 
что` прилjьпи'хомся земли`; и= а='ще хр\сту` _е=смы` 
сро'дни, что` не притека'емъ къ нему`; и= вси` w\тве'ргше 
привре'менную и= теку'щую жи'знь, жи'зни нетлjь'ннjьй 
послjь'дующе, jа='же _е='сть хр\сто'съ, просвjьще'нiе 
ду'шъ на'шихъ.

Руко'ю твое'ю созда'вый а=да'ма, и= поста'вивый 
предjь'лъ нетлjь'нiя и= ме'ртвости сп~се, и= жи'зни во 
бл~года'ти, тлjь'нiя же премjьни'вый, къ пе'рвой 
преложи'въ жи'зни, са'мъ рабы^ твоя^ вл\дко, jа=`же 
прiя'лъ _е=си` w\т на'съ, съ прв\дными о_у=поко'й, и= въ 
ли'цjь и=збра'нныхъ: и= си'хъ и=мена` написа'въ въ 
кни'зjь живо'тнjьй, и= воскр~си'въ во (л. к~_е) гла'сjь 
а=рха'гг~ловjь, и= трубы` шу'мjь, сподо'би я=` нб\снагw 
цр\ствiя твоегw`.

Хр\сто'съ воскр~се, разрjьши'въ о_у='зы а=да'ма 
первозда'ннагw, и= а='дову разруши'въ крjь'пость. 
дерза'йте вси` ме'ртвiи: о_у=мертви'ся сме'рть, плjьне'нъ 
бы'сть и= а='дъ съ не'ю, и= хр\сто'съ воцр~и'ся, 
распны'йся и= воскр~сы'й: то'й на'мъ дарова` нетлjь'нiе 
пло'ти, то'й воздвиза'етъ на'съ, и= да'руетъ воскр\снiе 
на'мъ, и= сла'вы _о='ныя съ весе'лiемъ вся^ сподобля'етъ, 
въ вjь'рjь непрекло'ннjьй вjь'ровавшыя те'плjь въ него`.

Сла'ва, гла'съ в~:

Ме'ртвенъ: Jа='кw цвjь'тъ о_у=вяда'етъ, и= jа='кw 
сjь'нь ми'мw гряде'тъ, и= разруша'ется вся'кiй 
человjь'къ. па'ки же глася'щей трубjь`, ме'ртвiи вси` 
jа='кw въ тру'сjь воста'нутъ къ твоему` срjь'тенiю 
хр\сте` бж~е: тогда` вл\дко, jа=`же преста'вилъ _е=си` 
w\т на'съ, во ст~ы'хъ твои'хъ о_у=чини` селе'нiихъ ду'хи, 
вл\дко, твои'хъ рабw'въ при'снw.

И= ны'нjь, бг~оро'диченъ: Ра'дуйся мр~i'е бц\де, 
хра'ме неразори'мый, па'че же ст~ы'й, jа='коже вопiе'тъ 
пр\оро'къ, ст~ы'й хра'мъ тво'й, ди'вный въ пра'вду.

На стiхо'внjь подw'бны стiхи`, fеофа'на, 
_о=смогла'сника по гла'су.

Сла'ва, гла'съ s~, Дамаски'ново:

Болjь'знь а=да'му бы'сть дре'ва вкуше'нiемъ 
дре'вле во _е=де'мjь, _е=гда` sмi'й jа='дъ и=зблева`: 
тjь'мъ бо вни'де сме'рть всеро'дная, снjьда'ющая 
человjь'ка. но прише'дъ вл\дка низложи` sмi'я, и= 
о_у=покое'нiе на'мъ дарова`, къ нему` о_у=`бо возопiи'мъ: 
пощади` сп~се, и= jа=`же прiя'лъ _е=си`, со и=збра'нными 
твои'ми о_у=поко'й.

И= ны'нjь, бг~оро'диченъ, гла'съ то'йже:

Ты` _е=си` бг~ъ на'шъ вся` въ му'дрости содjьва'яй 
и= соверша'яй, пр\оро'ки посла'лъ _е=си` хр\сте`, 
прорещи` твое` прише'ствiе, и= а=по'столы, проповjь'дати 
твоя^ вели^чiя. и= _о='вiи о_у='бw прореко'ша (л. к~_е 
w=б.) прише'ствiе твое`, _о='вiи же креще'нiемъ 
просвjьти'ша jа=зы'ки: му'ч_еницы же пострада'вше, 
прiя'ша jа=`же возжела'ху. и= мо'литъ тя` ли'къ 
_о=бои'хъ, съ ро'ждшею тя`: о_у=поко'й бж~е ду'шы, jа=`же 
прiя'лъ _е=си`, и= на'съ сподо'би цр\ствiя твоегw`, 
кр\стъ претерпjь'вый мене` ра'ди w=сужде'ннагw, 
и=зба'вителю мо'й и= бж~е.

Бл~го _е='сть и=сповjь'датися: Трист~о'е, 
тропа'рь: Глубино'ю му'дрости: Сла'ва, и= ны'нjь: 
Тебе` и= стjь'ну: Присовокупля'емъ же и= пе'рвый 
ча'съ. И= w\тпу'стъ.

На лiтургi'и и=з\ъwбрази'т_ельная: и= w\т канw'на 
трiw'ди, пjь'снь г~, и= s~. Прокi'менъ а=п\сла, гла'съ 
s~: Ду'шы и='хъ во бл~ги'хъ водворя'тся. Стi'хъ: Къ 
тебjь` гд\си, воздвиго'хъ ду'шу мою`: А=п\слъ къ 
корi'нfянwмъ, зача'ло рм~s: другi'й за о_у=поко'й, къ 
солу'нянwмъ, зача'ло с~_о, А=ллилу'iа, гла'съ s~: 
Бл~же'ни, jа=`же и=збра'лъ, и= прiя'лъ _е=си` гд\си. 
Стi'хъ: И= па'мять и='хъ въ ро'дъ и= ро'дъ. 
_Е=v\глiе w\т луки`, зача'ло р~_е: друго'е 
о_у=со'пшымъ, w\т i=wа'нна, зача'ло s~_i. Кiнwнi'къ: 
Бл~же'ни, jа=`же и=збра'лъ, и= прiя'лъ _е=си` гд\си, и= 
па'мять и='хъ въ ро'дъ и= ро'дъ.

Вjь'дати же подоба'етъ, jа='кw сiе` послjь'дованiе 
быва'етъ непремjь'ннw и= въ суббw'ту ст~ы'я 
пятьдеся'тницы.


