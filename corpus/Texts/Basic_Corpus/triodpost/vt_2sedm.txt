<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>



Во вто'рникъ в~-я седми'цы, на о_у='трени, 
тр\очны.

По а~-мъ стiхосло'вiи сjьда'льны о_у=мили'т_ельныя 
_о=смогла'сника, съ бг~оро'дичны. По в~-мъ же 
стiхосло'вiи глаго'лемъ настоя'щыя сjьда'льны, гла'съ и~: 


Подо'бенъ: Воскр\слъ _е=си`:

Стра^сти о_у=здо'ю непоро'чнагw поста` 
о_у=держава'юще, о_у='мъ къ честны^мъ бг~овидjь'нi_емъ 
вjь'рою соверше'ннjьйшею (л. р~_кс w=б.) впери'ти вси` 
потщи'мся: jа='кw да земну'ю житiя` сла'дость пре'зримъ, 
и= нб\сную получи'мъ жи'знь и= бж~е'ственное сiя'нiе.

Сла'ва, то'йже.

И= ны'нjь, бг~оро'диченъ: Въ пучи'ну лю'тую 
впадо'хъ о_у=ны'нiя, w\т мно'жества лука'выхъ и= 
беззако'нныхъ мои'хъ дjь'лъ, прiидо'хъ въ недоумjь'нiе и= 
неча'янiемъ ны'нjь содержи'мь _е='смь. вл\дчце бц\де, ты` 
мя` сп~си`, ты` помози`: грjь'шникwвъ бо ты` _е=си` 
о_у=милостивле'нiе, и= w=чище'нiе сп~си'тельное.

По г~-мъ стiхосло'вiи сjьда'ленъ, гла'съ и~.

Подо'бенъ: Па'стырская свирjь'ль:

Предложи'въ та'йную по'стъ трапе'зу, поуща'етъ 
на'мъ бога'тнw насы'титися: jа=ди'мъ jа='коже бра'шно 
присноживw'тныя да'ры дх~а: пiи'мъ jа='коже питiе`, 
сле'зъ струи^ бг~отw'чныя: и= возвесели'вшеся, хвалу` 
бг~у непреста'ннw принесе'мъ.

Сла'ва, то'йже.

И= ны'нjь, бг~оро'диченъ: W\т вся'кагw преще'нiя, 
и= w=sлобле'нiя человjь'ческагw, сп~си` на'съ всест~а'я 
дв~о: тя' бо и='мамы покро'въ и= предста'тельство 
прибjьга'ющiи къ тебjь` бг~ома'ти, и= къ рожде'нному 
и=з\ъ тебе` бг~у на'шему: _е=го'же моли` и=зба'витися 
на'мъ w\т бjь'дъ и= скорбе'й.

Канw'нъ въ мине'и и= трипjь'снецъ господи'на 
i=w'сифа. И= стiхосло'вится пjь'снь _псалти'ра. Гла'съ 
и~.

Пjь'снь в~.

I=рмо'съ: Ви'дите ви'дите, jа='кw а='зъ _е='смь 
бг~ъ ва'шъ, пре'жде вjь^къ рожде'нный w\т _о=ц~а`, и= w\т 
дв~ы въ послjь^дняя без\ъ му'жа заче'ншiйся, и= 
разруши'вый грjь'хъ пра'_отца а=да'ма, jа='кw 
чл~вjьколю'бецъ.

Воздохни`, прослези'ся душе`, w=брати'ся, 
пока'йся: прибли'жися де'нь, при две'рехъ судiя`, ко 
w\твjь'ту гото'вися, (л. р_кс~а) и= возопi'й: согрjьши'хъ 
ти` ще'дрый, мл\стиве, бл~гi'й, ты` мя` о_у=ще'дри.

Не сы'тость грjьха` душе` моя` возненави'ждь 
всегуби'тельную, наслади'ся сы'тостiю поста` прилjь'жнw, 
сп~си'т_ельныя за'пwвjьди снjь'дь сотвори`, наслажде'нiе 
и=схода'тайствующыя вjь'чныхъ бла^гъ, вjь'рою.

А='гг~ли, си^лы, нача^ла, а=рха'гг~ли, гд\сьства, 
пр\сто'ли, вла^сти, херувi'ми и= серафi'ми, бл~года'вца 
и= бг~а моли'те, проще'нiе долгw'въ и= страсте'й 
премjьне'нiе дарова'ти на'мъ.

Бг~оро'диченъ: _Е=ди'на ро'ждшая безнача'льное 
сло'во всенепоро'чная, и=з\ъ тебе` воплоще'ннаго 
непрело'жнаго, _е='же бjь`, пребы'вшая дв~ою по 
рождествjь` безневjь'стная, моли` w= всjь'хъ, 
и=зба'витися w\т тли` жи'зни на'шей.

И='ный господи'на fео'дwра, гла'съ то'йже.

I=рмо'съ: Ви'дите, ви'дите:

О_у=ви'дjьхомъ, позна'хомъ, jа='кw бл~го на'мъ въ 
покая'нiе вре'мя, _е='же w=предjьли'лъ _е=си`: но въ 
се'мъ прiими` бж~е, мл~твы на'шя, и= и=спра'ви пред\ъ 
тобо'ю ще'дре, jа='кw кади'ло до'брое, jа='кw же'ртву 
прiя'тную.

О_у=жаса'юся и= бою'ся, помышля'я, _е=ли^ка 
согрjьши'хъ: ка'кw тя` о_у=сря'щу; ка'кw jа=влю'ся тебjь` 
стра'шне; ка'кw же предста'ну неумы'тному твоему` 
суди'щу; тjь'мже пощади` мя` ще'дре, въ ча'съ, _е=гда` 
и='маши суди'ти все'й земли`.

Тр\оченъ: Пресоверше'нная _е=ди'нице, 
пребж~е'ственная, трiv"поста'сная, нерожде'нне _о='ч~е, 
и= сн~е _е=диноро'дне, дш~е w\т _о=ц~а` и=сходя'й, сн~омъ 
же jа=вля'яйся: существо` _е=ди'но и= _е=стество`, 
гд\сьство, цр\ство, сп~си` всjь'хъ на'съ.

Бг~оро'диченъ: Неизглаго'ланное чу'до твоегw` 
рж\ства`, мт~и дв~о: ка'кw бо и= ражда'еши, и= чиста` 
_е=си` въ то'мже; (л. р_кс~а w=б.) ка'кw _о=троча` 
ражда'еши, и= не вjь'си и=ску'са му'жеска w\тню'дъ; 
jа='коже вjь'сть па'че _е=стества` w\т мене` новолjь'пнw, 
сло'во бж~iе ро'ждшееся.

Сла'ва тебjь` бж~е на'шъ, сла'ва тебjь`.

Ты` нiнеvi'тяны пока'явшыяся и= пости'вшыяся, w\т 
запреще'ннагw и=зве'лъ _е=си` гнjь'ва: содо'мляны же 
_о=гне'мъ поже'глъ _е=си` въ пресыще'нiи блудя'щыя: но 
и=зба'ви мя` хр\сте`, преще'нiя и='хъ.

I=рмо'съ: Ви'дите, ви'дите, jа='кw а='зъ _е='смь 
бг~ъ ва'шъ, w=ст~и'вый нача'токъ ва'мъ прiя'тенъ, w\т 
дне'й всегw` лjь'та w=деся'тствованiе, и= сiе` да'въ 
лю'демъ мои^мъ, во и=збавле'нiе страсте'й, во сп~се'нiя 
нача'ло.

Пjь'снь и~.

I=рмо'съ: Бг~оглаго'ливiи _о='троцы:

W=правда'вый воздохну'вша мытаря`, о_у=ще'дривый 
блудни'цу w\т се'рдца слези'вшую, сп~си` о_у=ще'дри 
сп~се, ду'шы пою'щихъ тя`.

Плодоно'симъ дjья^нiя добродjь'т_ельная посто'мъ 
гд\сви, и= вре'дныхъ w\тдаля'ющеся помышле'нiй, да 
бж~е'ственную сла'дость получи'мъ.

А='гг~льстiи ли'цы мо'лятъ тя`, а=п\сльстiи 
собо'ри, и= мч~нкwвъ чи'ни, i=и~се, лю'демъ твои^мъ 
проще'нiе да'руй.

Бг~оро'диченъ: Несjько'мую го'ру дв~у, 
свjьтоно'сный свjь'щникъ, бл~гопрехо'дную лjь'ствицу, 
бж~iе вмjьсти'лище вjь'рнiи о_у=бл~жи'мъ.

И='ный. I=рмо'съ: На горjь` ст~jь'й:

Въ наро'читый де'нь воздержа'нiя, прiиди'те вси` 
востру'бимъ въ пjь'снехъ: и= jа='кw сла'достiю 
бж~е'ственною о_у=чрежда'ющеся, пjь'сньми пои'мъ гд\са, 
и= превозно'симъ во вся^ вjь'ки. (л. р_кс~в)

Кто` снjьда'етъ человjь'ка бж~iя дре'вле; sвjь'рь 
ле'въ, w\т ле'сти пр\оро'чи преслуша'нiя снjь'ди 
прiи'мша: блюди` о_у='бw душе` моя`, да тя` не 
прельсти'тъ чревобjь'сiя sмi'й.

Бл~гослови'мъ _о=ц~а`, и= сн~а, и= ст~а'го дх~а, 
гд\са.

Тр\оченъ: Jа='кw _е=ди'ницу существо'мъ пою' тя, 
jа='кw тр\оцу ли'цы тя` чту`, _о='ч~е, и= сн~е, и= дш~е 
прест~ы'й, безнача'льную держа'ву твоегw` цр\ствiя 
сла'влю во вjь'ки.

Бг~оро'диченъ: Ты` гора` бж~iя jа=ви'лася _е=си` 
бц\де, въ ню'же хр\сто'съ всели'вся, бж~_е'ственныя 
хра'мы содjь'ла пою'щыя: гд\са по'йте, и= превозноси'те 
во вся^ вjь'ки.

Сла'ва тебjь` бж~е на'шъ, сла'ва тебjь`.

По'стъ jа='кw храни'теля чистоты` и= ма'терь 
безстра'стiя почита'юще, прiиди'те лю'дiе w\т любве` 
цjьлу'имъ, гд\са пою'ще, и= превознося'ще во вся^ вjь'ки.

Хва'лимъ, бл~гослови'мъ, покланя'емся гд\сви:

I=рмо'съ: На горjь` ст~jь'й просла'вльшася, и= въ 
купинjь` _о=гне'мъ приснодв~ы мwv"се'ови та'йну 
jа='вльшаго, гд\са по'йте, и= превозноси'те во вся^ 
вjь'ки.

Пjь'снь f~.

I=рмо'съ: Проявле'нное на горjь`:

До'брый по'стъ о_у=тучня'ющiй се'рдце, кла'съ 
зрjь'лый добродjь'телей бж~е'ственнw прозяба'етъ: 
_е=го'же возлю'бимъ, во ст~ы'хъ дне'хъ w=сщ~е'нiе 
прiе'млюще.

Во грjьсjь'хъ мно'гихъ w=скверне'на, о_у=я'звена 
зря` и= w=сужде'на, мл\стиве, твое'ю мл\стiю 
о_у=ще'дривъ, сп~си` мя` мл~твами ст~ы'хъ твои'хъ.

О_у=вы` все_окая'нная душе`, ка'кw w\твjьща'еши; 
кi'й стра'хъ тя` прiи'метъ судiи` сjьдя'щу, тьма'мъ 
предстоя'щымъ а='гг~лwвъ; потщи'ся о_у='бw, пре'жде 
конца` пока'йся. (л. р_кс~в)

Бг~оро'диченъ: Ца'рскую колесни'цу, свjь'тлый 
_о='блакъ, го'ру ту'чную, го'ру о_у=сыре'нную, 
браконеиску'сная мо'лимъ тя` дв~о, и=сцjьли` стра^сти 
ду'шъ на'шихъ.

I=рмо'съ то'йже.

И='стиннымъ посто'мъ пости'мся гд\сви, jа='кw 
бра'шенъ воздержа'щеся, я=зы'ка, jа='рости, и= лжи`, и= 
вся'кiя и=ны'я стра'сти w=чужди'мся, да чи'стjь па'сху 
о_у='зримъ.

Ты` саму'ила процвjьти'лъ _е=си` пло'дъ по'сте: 
ты` воспита'лъ _е=си` сам_псw'на вели'каго хра'бра, ты` 
соверша'еши сщ~е'нники и= пр\оро'ки: ты` на'съ w=ст~и` 
по'сте честны'й.

Сла'ва, тр\оченъ: Трисвjь'тлое гд\си, твоегw` 
_е=динонача'лiя, свjь'тлыми сiя'ньми во о_у='мъ на'шъ 
w=блиста'й w\т пре'лести многоwбра'зныя w=браща'тися 
на'мъ къ соедини'тельному w=боже'нiю.

Бг~оро'диченъ: Ты` _е=си` бц\де _о=ру'жiе на'ше, 
и= стjьна`, ты` _е=си` заступле'нiе, къ тебjь` 
притека'ющихъ. тя` и= ны'нjь въ мл~тву дви'жемъ, да 
и=зба'вимся врагw'въ на'шихъ.

Сла'ва тебjь` бж~е на'шъ, сла'ва тебjь`.

И=му'ще дх~а ст~а'го, поста` гости'теля бога'тна, 
тогw` дарова'нiй насы'тимся, и= бога'тнw наслади'мся, 
того` воспjьва'юще jа='кw бг~а на'шего.

I=рмо'съ: Проявле'нное на горjь` законополо'жнику 
во _о=гни` и= купинjь`, рж\ство` приснодв~ы, въ на'ше 
вjь'рныхъ сп~се'нiе, пjь'сньми немо'лчными велича'емъ.

Свjьти'ленъ гла'са.

На стiхо'внjь самогла'сенъ, гла'съ _е~:

Вску'ю о_у=ныва'ющи душе` моя`, грjьху` 
рабо'таеши; и= вску'ю немощна` су'щи, ко врачу` не 
притека'еши; се` вре'мя бл~гопрiя'тное, се` сп~се'нiя 
ны'нjь де'нь и='стинный: воста'ни, w=мы'й твое` лице` 
покая'нiя слеза'ми, и= _е=ле'емъ (л. 
р_кс~г)бл~готворе'нiя свjьщу` просвjьти`: jа='кw да 
w=бря'щеши w=чище'нiе w\т хр\ста` бг~а, и= ве'лiю мл\сть. 
[Два'жды.]

Мч~нченъ: Страстоте'рпцы твои` гд\си, чи'ны 
а='гг~льскiя подража'вше, jа='кw безпло'тни, му^ки 
претерпjь'ша, _е=диномы'сленное о_у=пова'нiе и=му'ще 
w=бjьща'нныхъ бл~ги'хъ наслажде'нiе: тjь'хъ мл~твами 
хр\сте` бж~е на'шъ, ми'ръ да'руй мi'рови твоему`, и= 
душа'мъ на'шымъ ве'лiю мл\сть.

Сла'ва, и= ны'нjь, бг~оро'диченъ: Бл~жи'мъ тя` 
бц\де дв~о, и= сла'вимъ тя` вjь'рнiи по до'лгу, гра'дъ 
непоколеби'мый, стjь'ну неwбори'мую, тве'рдую 
предста'тельницу, и= прибjь'жище ду'шъ на'шихъ.

На s~-мъ часjь` тропа'рь пр\оро'чества, гла'съ s~:

Досто'йнw воспjь'ти тя` не мо'жемъ, но про'симъ 
моля'щеся: не погуби` на'съ со беззако'ньми на'шими, 
бл~гопремjьни'телю гд\си.

Прокi'менъ, _псало'мъ к~_е, гла'съ д~: Гд\си, 
возлюби'хъ бл~голjь'пiе до'му твоегw`, и= мjь'сто 
селе'нiя сла'вы твоея`. Стi'хъ: Суди' ми гд\си, 
jа='кw а='зъ неsло'бою мое'ю ходи'хъ.

Пр\оро'чества и=са'iина чте'нiе. [Глава` _е~, ст. 
з~- s~_i. ]

Та'кw глаго'летъ гд\сь: вiногра'дъ гд\са саваw'fа 
до'мъ i=и~левъ _е='сть, и= человjь'къ i=у'динъ, но'вый 
са'дъ возлю'бленный: жда'хъ, да сотвори'тъ су'дъ, 
сотвори' же беззако'нiе и= непра'вду, но во'пль. Го'ре 
совокупля'ющымъ до'мъ къ до'му, и= село` къ селу` 
приближа'ющымъ, да бли'жнему w\ти'мутъ что`: _е=да` 
вселите'ся _е=ди'ни на земли`; о_у=слы'шашася бо во 
о_у=шеса'хъ гд\са саваw'fа сiя^: а='ще бо бу'дутъ до'мове 
мно'зи, въ запустjь'нiе бу'дутъ вели'цiи и= до'брiи, и= 
не бу'дутъ живу'щiи въ ни'хъ. И=дjь'же бо воз\ъwрю'тъ 
де'сять супру^гъ волw'въ, сотвори'тъ корча'гъ _е=ди'нъ, 
и= сjь'яй а=ртава'съ ше'сть, сотвори'тъ (л. р_кс~г w=б.) 
мjь^ры три`. Го'ре востаю'щымъ зау'тра, и= сiке'ръ 
гоня'щымъ, жду'щымъ ве'чера: вiно' бо сожже'тъ я=`. Съ 
гу'сльми бо и= пjьвни'цами, и= тv"мпа'ны, и= свирjь'льми 
вiно` пiю'тъ, на дjьла' же гд\сня не взира'ютъ, и= дjь'лъ 
руку` _е=гw` не помышля'ютъ. О_у=`бо плjьне'ни бы'ша 
лю'дiе мои`, за _е='же не вjь'дjьти и='мъ гд\са, и= 
мно'жество бы'сть ме'ртвыхъ гла'да ра'ди, и= жа'жды 
водны'я. И= разшири` а='дъ ду'шу свою`, и= разве'рзе 
о_у=ста` своя^, _е='же не преста'ти: и= сни'дутъ 
сла'внiи, и= вели'цыи, и= бога'тiи, и= губи'тели и='хъ, 
и= веселя'йся въ не'мъ. И= смири'тся человjь'къ, и= 
w=безче'стится му'жъ, и= _о='чи высокогля'дающiи 
смиря'тся. И= вознесе'тся гд\сь саваw'fъ въ судjь`, и= 
бг~ъ ст~ы'й просла'вится въ пра'вдjь.

Прокi'менъ, _псало'мъ к~s, гла'съ г~: Гд\сь 
просвjьще'нiе мое`, и= сп~си'тель мо'й, когw` о_у=бою'ся; 
Стi'хъ: Гд\сь защи'титель живота` моегw`, w\т когw` 
о_у=страшу'ся;

%[Во вто'рникъ ве'чера%],

Стiхи^ры господи'на i=w'сифа, гла'съ а~:

Подо'бенъ: Прехва'льнiи мч~ницы:

На кр\стjь` распросте'рлъ _е=си` хр\сте`, 
преч\стjьи ру'цjь твои`, собира'я концы`. тjь'мже зову' 
ти: расточе'нный о_у='мъ мо'й собери`, плjьне'нный, 
влеко'мый страстьми`, и= страда'нiй твои'хъ _о='бщника 
мя` покажи`, воздержа'нiемъ всего` w=чище'на.

Дjь'ти w=бостри'въ и=ногда` по'стъ, показа` 
сильнjь'йшыя, jа='коже пи'шется, _о=гня` паля'щагw. 
смире'нная душе` моя` (л. р_кс~д) пости'ся, вжига'ющи въ 
себjь` вл\дчнее возлюбле'нiе, и='мже бу'дущiя возмо'жеши 
и=збjьжа'ти гее'нны, и= стра^сти попали'ти всепа^губныя.

И='на стiхи'ра господи'на fео'дwра, гла'съ г~:

Подо'бенъ: До'блiи мч~ницы:

Вре'мя весе'лое поста`, тjь'мже чистоты` 
свjьтови'дныя, и= любве` чи'стыя, мл~твы свjьтоза'рныя, 
и= вся'кiя и=ны'я добродjь'тели насы'тившеся бога'тнw, 
свjь'тлw возопiи'мъ: кр\сте хр\сто'въ всест~ы'й, 
возрасти'вый сла'дость жи'зни, всjь'хъ чи'стымъ се'рдцемъ 
тебjь` поклони'тися сподо'би на'съ, w=чище'нiе на'мъ дая` 
и= ве'лiю мл\сть.

И= мине'и три`. Прокi'менъ, _псало'мъ к~з, гла'съ 
s~: Сп~си` гд\си лю'ди твоя^, и= бл~гослови` достоя'нiе 
твое`. Стi'хъ: Къ тебjь` гд\си, воззову` бж~е мо'й.

Бытiя` чте'нiе. [Глава` д~, ст. и~-_е~_i].

Рече` ка'iнъ ко а='велю бра'ту своему`: по'йдемъ 
на по'ле. и= бы'сть внегда` бы'ти и=`мъ на по'ли, воста` 
ка'iнъ на а='веля бра'та своего`, и= о_у=би` _е=го`. И= 
рече` гд\сь бг~ъ ко ка'iну: гдjь` _е='сть а='вель бра'тъ 
тво'й; и= рече`, не вjь'мъ: _е=да` стра'жъ бра'ту моему` 
_е='смь а='зъ; И= рече` гд\сь: что` сотвори'лъ _е=си` 
сiе`; гла'съ кро'ве бра'та твоегw` вопiе'тъ ко мнjь` w\т 
земли`. И= ны'нjь про'клятъ ты` на земли`, jа='же 
разве'рзе о_у=ста` своя^, прiя'ти кро'вь бра'та твоегw` 
w\т руки` твоея`. _Е=гда` дjь'лаеши зе'млю, и= не 
приложи'тъ си'лы своея` да'ти тебjь`: стеня'й, и= 
трясы'йся бу'деши на земли`. И= рече` ка'iнъ ко гд\су 
бг~у: вя'щшая вина` моя`, _е='же w=ста'витися ми`. А='ще 
и=зго'ниши мя` дне'сь w\т лица` земли`, и= w\т лица` 
твоегw` скры'юся, и= бу'ду стеня` и= трясы'йся на земли`, 
и= бу'детъ вся'къ w=брjьта'яй мя`, о_у=бiе'тъ мя`. И= 
рече` _е=му` гд\сь бг~ъ: не та'кw, (л. _кс~д w=б.) вся'къ 
о_у=би'вый ка'iна, седми'жды w\тмсти'тся. и= положи` 
гд\сь бг~ъ зна'менiе на ка'iнjь, _е='же не о_у=би'ти 
_е=гw` вся'кому w=брjьта'ющему _е=го`.

Прокi'менъ, _псало'мъ к~и, гла'съ з~: Гд\сь 
крjь'пость лю'демъ свои^мъ да'стъ, гд\сь бл~гослови'тъ 
лю'ди своя^ ми'ромъ. Стi'хъ: Принеси'те гд\сви 
сы'нове бж~iи:

При'тчей чте'нiе. [Глава` _е~, ст. а~-_е~].

Сы'не, мое'й прему'дрости внима'й, къ мои^мъ же 
словес_е'мъ прилага'й о_у='хо твое`. Да сохрани'ши мы'сль 
бл~гу'ю: чу'вство же мои'хъ о_у=сте'нъ заповjь'даетъ 
тебjь`. Не внима'й sлjь'й женjь`: ме'дъ бо ка'плетъ w\т 
о_у=сте'нъ жены` блудни'цы, jа='же на вре'мя наслажда'етъ 
тво'й горта'нь: Послjьди' же горча'е же'лчи w=бря'щеши, 
и= и=з\ъwщре'ну па'че меча` _о=бою'ду _о=стра`. Безу'мiя 
бо но'зjь низво'дятъ о_у=потребля'ющихъ ю=` со сме'ртiю 
во а='дъ, стwпы' же _е=я` не о_у=твержда'ются: На пути' 
бо живw'тныя не нахо'дитъ, заблужд_е'нна же теч_е'нiя 
_е=я` и= небл~горазу^мна. Ны'нjь о_у=`бо сы'не, послу'шай 
мене`, и= не w\тринове'нна сотвори` моя^ словеса`: 
Дале'че w\т нея` сотвори` пу'ть тво'й, и= не прибли'жися 
къ две'ремъ домw'въ _е=я`: Да не преда'стъ и=ны^мъ 
живота` твоегw`, и= твоегw` житiя` не мл\стивнымъ. Да не 
насы'тятся и=нi'и твоея` крjь'пости, твои' же труды` въ 
до'мы чужды'я вни'дутъ. И= раска'ешися на послjь'докъ 
тво'й, _е=гда` и=стру'тся плw'ти тjь'ла твоегw`, и= 
рече'ши: Ка'кw возненави'дjьхъ наказа'нiе, и= w\т 
w=бличе'нiй о_у=клони'ся се'рдце мое`; Не послу'шахъ 
гла'са наказу'ющагw мя`, и= ко о_у=ча'щему мя` не 
прилага'хъ о_у='ха моегw`: Вма'лjь бjь'хъ во вся'комъ 
sлjь` посредjь` цр~кве и= со'нмища. Сы'не, пi'й во'ды w\т 
твои'хъ сосу'дwвъ, и= w\т твои'хъ кладенц_е'въ 
и=сто'чника. (л. р_кс~_е)

На стiхо'внjь самогла'сенъ дне`, два'жды.

Гла'съ г~: Пло'тiю распны'йся гд\си, и= съ собо'ю 
распны'й ве'тхаго на'шего человjь'ка, копiе'мъ же 
прободе'нъ въ ре'бра, и= человjькогуби'теля спрободы'й 
sмi'я, пригвозди` къ стра'ху твоему` плw'ти моя^, и= 
любо'вiю твое'ю о_у=язви` мою` ду'шу: да твою` созерца'я 
стр\сть, возде'ржнw совершу` поста` w=предjьле'нiе, не 
то'чiю чре'во, но и= другi^я грjьха` вхо'ды 
о_у=держава'я: сокруше'нiе же се'рдца, и= ду'ха смире'нiе 
пожру` тебjь`, w= преждебы'вшихъ мои'хъ согрjьше'нiихъ, 
w\т ни'хже мя` и=зба'ви чл~вjьколю'бче.

Мч~нченъ: Пр\оро'цы, и= а=п\сли хр\стw'вы, и= 
мч~нцы, научи'ша пjь'ти тр\оцу _е=диносу'щную, и= 
просвjьти'ша jа=зы'ки заблу'ждшыя, и= _о='бщники 
а='гг~лwвъ сотвори'ша сы'ны человjь'ч_ескiя.

Сла'ва, и= ны'нjь, кр\стобг~оро'диченъ.

Подо'бенъ: Ве'лiя мч~нкъ:

Ви'дящи и=з\ъ тебе` ро'ждшагося всенепоро'чная, 
ви'сяща на дре'вjь, рыда'ла _е=си` вопiю'щи: 
превозжелjь'нное мое` ча'до, гдjь` твоя` за'йде добро'та 
свjьтоно'сная, jа='же о_у=добри` человjь'ческое 
_е=стество`;