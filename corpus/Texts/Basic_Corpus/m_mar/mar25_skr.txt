<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 245)

Мjь'сяца тогw'же въ к~_е-й де'нь.

Бл~говjь'щенiе прест~ы'я вл\дчцы на'шея бц\ды, и= 
приснодв~ы мр~i'и.

Начина'ется w\т четвертка` г~-я недjь'ли ст~ы'хъ 
постw'въ, и= восхо'дитъ до среды` свjь'тлыя седми'цы.

И= а='ще _е='сть по'стъ, начина'емъ вече'рню безъ 
каfi'смы и= безъ покло'нwвъ.

На Гд\си, воззва'хъ, ста'вимъ стiхw'въ _i~, и= 
пое'мъ трiw'ди самогла'сенъ дне`, два'жды: и= подw'бны г~, 
и= пра'здника г~, повторя'юще двjь`, гла'съ s~.

Подо'бенъ: Все` w\тло'жше:

Совjь'тъ превjь'чный * w\ткрыва'я тебjь` 
_о=трокови'це, * гаврiи'лъ предста`, тебе` лобза'я и= 
вjьща'я: * ра'дуйся, земле` ненасjь'янная: * ра'дуйся, 
купино` неwпали'мая: * ра'дуйся, глубино` неудобозри'мая: * 
ра'дуйся, мо'сте, къ нб~с_е'мъ преводя'й, * и= лjь'ствице 
высо'кая, ю='же i=а'кwвъ ви'дjь: * ра'дуйся, (с. 246) 
бж\ственная ста'мно ма'нны: * ра'дуйся, разрjьше'нiе 
кля'твы: * ра'дуйся, а=да'мово воззва'нiе: съ тобо'ю гд\сь.

Два'жды.

Jа=вля'ешися мнjь` jа='кw человjь'къ, * глаго'летъ 
нетлjь'нная _о=трокови'ца ко а=рхiстрати'гу: * и= ка'кw 
вjьща'еши глаго'лы па'че человjь'ка; * со мно'ю бо ре'клъ 
_е=си` бг~у бы'ти, * и= всели'тися во о_у=тро'бу мою`. * и= 
ка'кw бу'ду, глаго'ли ми`, * вмjьсти'лище простра'нное, и= 
мjь'сто свяще'нiя, * херувi'мы превосходя'щагw; * да не 
прельсти'ши мен_е` ле'стiю, * не бо` позна'хъ сла'сти, * 
бра'ку _е='смь неприча'стна: * ка'кw о_у=`бо _о=троча` 
рожду`;

Два'жды.

Бг~ъ и=дjь'же хо'щетъ, * побjьжда'ется _е=стества` 
чи'нъ, * глаго'летъ безпло'тный: и= jа=`же па'че человjь'ка 
содjьва'ются, * мои^мъ вjь'руй и='стиннымъ глаго'лwмъ, * 
всест~а'я, пренепоро'чная. * _о=на' же возопи`: * бу'ди 
мнjь` ны'нjь по глаго'лу твоему`, * и= рожду` безпло'тнаго, 
* пло'ть w\т мен_е` заи'мствовавшаго, * jа='кw да возведе'тъ 
человjь'ка, * jа='кw _е=ди'нъ си'ленъ, * въ пе'рвое 
достоя'нiе, съ растворе'нiемъ.

Сла'ва, и= ны'нjь, гла'съ то'йже, самогла'сенъ. 
I=wа'нна мона'ха:

По'сланъ бы'сть съ нб~се` гаврiи'лъ а=рха'гг~лъ, 
благовjьсти'ти дв~jь зача'тiе: и= прише'дъ въ назаре'тъ, 
помышля'ше въ себjь`, чудеси` о_у=дивля'яся. _w ка'кw въ 
вы'шнихъ непостижи'мъ сы'й w\т дв~ы ражда'ется: и=мjь'яй 
престо'лъ нб~о, и= подно'жiе зе'млю, во о_у=тро'бу 
вмjьща'ется дв~и'чу! на него'же шестокрыла'тiи и= 
много_очи'тiи зрjь'ти не мо'гутъ, сло'вомъ _е=ди'нjьмъ w\т 
сея` воплоти'тися благоизво'ли. бж~iе _е='сть сло'во 
настоя'щее, что` о_у=`бо сто'ю и= не глаго'лю дв~jь: 
ра'дуйся, благода'тная, гд\сь съ тобо'ю: ра'дуйся, ч\стая 
дв~о: ра'дуйся, невjь'сто неневjь'стная: ра'дуйся, мт~и 
живота`, благослове'нъ пло'дъ чре'ва твоегw`! (с. 247)

Вхо'дъ. Свjь'те ти'хiй. Прокi'менъ и= чте'нiе дне`, и= 
пра'здника три`.

Бытiя` чте'нiе.

[Глава` к~и] И=зы'де i=а'кwвъ w\т студенца` 
кля'твеннагw, и= и='де въ харра'нь: и= w=брjь'те мjь'сто, и= 
спа` та'мw. за'йде бо со'лнце, и= взя'тъ w\т ка'менiя 
мjь'ста тогw`, и= положи` возгла'вiе себjь`, и= спа` на 
мjь'стjь _о='номъ: И= со'нъ ви'дjь, и= се` лjь'ствица 
о_у=твержде'на на земли`, _е=я'же глава` досяза'ше до нб~съ, 
и= а='гг~ли бж~iи восхожда'ху и= низхожда'ху по не'й. Гд\сь 
же о_у=твержда'шеся на не'й, и= рече`: а='зъ бг~ъ 
а=враа'мовъ, _о=тца` твоегw` и= бг~ъ i=саа'ковъ, не бо'йся: 
земля`, и=дjь'же ты` спи'ши на не'й, тебjь` да'мъ ю=`, и= 
сjь'мени твоему`. И= бу'детъ сjь'мя твое` jа='кw песо'къ 
земны'й, и= распространи'тся на мо'ре и= лi'ву, и= сjь'веръ, 
и= на восто'ки. и= возблагословя'тся w= тебjь` вся^ кwлjь'на 
земна^я, и= w= сjь'мени твое'мъ. И= се` а='зъ съ тобо'ю, 
сохраня'яй тя` на вся'комъ пути`, а='може а='ще по'йдеши, и= 
возвращу' тя въ зе'млю сiю`: jа='кw не и='мамъ тебе` 
w=ста'вити, до'ндеже сотвори'ти ми` вся^, _е=ли^ка 
глаго'лахъ тебjь`. И= воста` i=а'кwвъ w\т сна` своегw`, и= 
рече`: jа='кw _е='сть гд\сь на мjь'стjь се'мъ, а='зъ же не 
вjь'дjьхъ. И= о_у=боя'ся, и= рече`: jа='кw стра'шно мjь'сто 
сiе`, нjь'сть сiе`, но до'мъ бж~iй, и= сiя^ врата` 
неб_е'сная.

Проро'чества i=езекi'илева чте'нiе.

[Глава` м~г] Та'кw гл~го'летъ гд\сь: бу'детъ w\т 
дне` _о=сма'гw, и= про'чее сотворя'тъ i=ер_е'и на _о=лтари` 
всесожже'нiя ва'шегw, и= jа=`же спасе'нiя ва'шегw, и= 
прiиму' вы, глаго'летъ а=дwнаi` гд\сь. [м~д] И= w=брати' мя 
на пу'ть вра'тъ ст~ы'хъ внjь'шнихъ, зря'щихъ на восто'ки, и= 
сiя^ бя'ху затвор_е'на. И= рече` гд\сь ко мнjь`: врата` сiя^ 
затвор_е'на бу'дутъ, и= не w\тве'рзутся: и= никто'же 
про'йдетъ сквозjь` и='хъ, jа='кw гд\сь бг~ъ i=и~левъ 
про'йдетъ и='ми, и= бу'дутъ затвор_е'на. Jа='кw (с. 248) 
и=гу'менъ ся'детъ въ ни'хъ снjь'сти хлjь'бъ, по пути` 
_е=ла'мскихъ бра'тъ вни'детъ, и= по пути` _е=гw` и=зы'детъ. 
И= введе' мя по пути` вра'тъ ст~ы'хъ, су'щихъ къ сjь'веру, 
пря'мw хра'му, и= ви'дjьхъ, и= се` и=спо'лнь сла'вы хра'мъ 
гд\сень.

При'тчей чте'нiе.

[Глава` f~] Прему'дрость созда` себjь` до'мъ, и= 
о_у=тверди` столпw'въ се'дмь. Закла` своя^ же'ртв_енная, и= 
раствори` въ ча'ши свое'й вiно`, и= о_у=гото'ва свою` 
трапе'зу. Посла` своя^ рабы^, созыва'ющи съ высо'кимъ 
проповjь'данiемъ на ча'шу, глаго'лющи: И='же _е='сть 
безу'менъ, да о_у=клони'тся ко мнjь`, и= тре'бующымъ о_у=ма` 
рече`: Прiиди'те, jа=ди'те мо'й хлjь'бъ, и= пi'йте вiно`, 
_е='же раствори'хъ ва'мъ. W=ста'вите безу'мiе и= жи'ви 
бу'дите, и= взыщи'те ра'зума, да поживете`, и= и=спра'вите 
ра'зумъ въ вjь'дjьнiи. Наказу'яй sлы^я, прiи'метъ себjь` 
безче'стiе: w=блича'яй же нечести'ваго, w=поро'читъ себе`, 
w=бличе'нiе бо нечести'вому, ра^ны _е=му`. Не w=блича'й 
sлы'хъ, да не возненави'дятъ теб_е`: w=блича'й прему'дра, и= 
возлю'битъ тя`. Да'ждь прему'дрому вину`, и= прему'дрjьйшiй 
бу'детъ: сказу'й пра'ведному, и= приложи'тъ прiима'ти. 
Нача'ло прему'дрости, стра'хъ гд\сень, и= совjь'тъ ст~ы'хъ, 
ра'зумъ. Разумjь'ти бо зако'нъ, по'мысла _е='сть блага'гw: 
си'мъ бо _о='бразомъ мно'гое поживе'ши вре'мя, и= 
приложа'тся тебjь` лjь^та живота`.

Та'же, Да и=спра'вится моли'тва моя`: И= покло'ны 
г~ вели^кiя, и= про'чее преждесвяще'нныхъ.

[зри`] А='ще же нjь'сть преждесвяще'нныхъ: На Гд\си, 
воззва'хъ, стiхи^ры подw'бны г~, въ трiw'ди: и= 
пра'здника, _е~. Сла'ва, и= ны'нjь: По'сланъ бы'сть: 
Вхо'дъ. Прокi'менъ. И= чт_е'нiя дне`: и= пра'здника, г~. 
Та'же, Сподо'би, гд\си: На стiхо'внjь трiw'ди 
самогла'сенъ дне`, два'жды: и= му'чениченъ. Сла'ва, и= 
ны'нjь: Дне'сь ра'дость: По Ны'нjь w\тпуща'еши: 
тропа'рь пра'здника, _е=ктенiа` и= г~ покло'ны вели^кiя, 
и= w\тпу'стъ. (с. 249) На трапе'зjь же разрjьша'емъ на 
вiно` и= _е=ле'й, въ кi'йлибо де'нь случи'тся, во сла'ву 
прест~ы'я бц\ды.

<М\р> Потре'ба _е='сть вjь'дати, jа='кw а='ще 
случи'тся благовjь'щенiе въ кото'рую суббw'ту поста`:

Чту'тся чт_е'нiя пре'жде дне`, и= по си'хъ 
пра'здника, _е~: а~, Вни'де мwv"се'й: в~, 
Гд\сь созда' мя: г~, И=зы'де i=а'кwвъ: д~, 
Бу'детъ w\т дне` _о=сма'гw: _е~, Прему'дрость созда` 
себjь` до'мъ: Подо'бнjь чту'тся чте'нiй пра'здника, _е~, 
а='ще благовjь'щенiе случи'тся и= въ недjь'лю. А='ще ли 
_е='сть по'стъ, чту'тся ве'черъ, три` преждепи^санныя: а= на 
лiтургi'и двjь` сiя^.

И=схо'да чте'нiе.

[Глава` г~] Вни'де мwv"се'й въ го'ру бж~iю хwри'въ, 
jа=ви'ся же _е=му` а='гг~лъ гд\сень въ пла'мени _о='гненнjь 
и=зъ купины`, и= ви'дjь jа='кw купина` горя'ше _о=гне'мъ, и= 
купина` не сгара'ше. Рече' же мwv"се'й: прише'дъ, о_у=зрю` 
видjь'нiе вели'кое сiе`, что` jа='кw не сгара'етъ купина`; 
Jа='коже ви'дjь гд\сь, jа='кw приступа'етъ ви'дjьти, призва` 
_е=го` гд\сь и=зъ купины`, глаго'ля: мwv"се'е, мwv"се'е. 
_О='нъ же рече`: что' _е=сть; И= рече`: не прибли'жися 
сjь'мw: и=ззу'й сапо'гъ w\т ногу` тво_е'ю. мjь'сто бо, на 
не'мже ты` стои'ши, земля` ст~а` _е='сть. И= рече` _е=му`: 
а='зъ _е='смь бг~ъ _о=тца` твоегw`, бг~ъ а=враа'мовъ и= бг~ъ 
i=саа'ковъ, и= бг~ъ i=а'кwвль. w\тврати' же мwv"се'й лице` 
свое`, стыдя'шебося зрjь'ти предъ бг~омъ. Рече' же гд\сь къ 
мwv"се'ю: ви'дя ви'дjьхъ w=sлобле'нiе люде'й мои'хъ, и=`же 
во _е=гv'птjь: и= во'пль и='хъ о_у=слы'шахъ w\т 
наси'льствующихъ въ дjь'лjьхъ. Вjь'мъ бо болjь'знь и='хъ, и= 
снидо'хъ, _е='же и=з\ъя'ти и=`хъ w\т руки` _е=гv'птянъ, и= 
и=звести` и=`хъ w\т земли` _о='ныя, и= ввести` и=`хъ въ 
зе'млю бла'гу и= мно'гу, въ зе'млю точа'щу ме'дъ и= млеко`.

При'тчей чте'нiе.

[Глава` и~] Гд\сь созда' мя нача'ло путе'й свои'хъ, 
въ дjьла` своя^. Пре'жде вjь^къ w=снова' мя въ нача'лjь, 
пре'жде зе'млю (с. 250) сотвори'ти, и= пре'жде б_е'здны 
содjь'лати, пре'жде пройти` и=сто'чникwмъ водны^мъ, пре'жде 
гора'мъ водрузи'тися, пре'жде же всjь'хъ холмw'въ ражда'етъ 
мя`. Гд\сь сотвори` страны^ и= пусты^ни, и= концы` 
насел_е'ны подъ небесе'мъ. _Е=гда` гото'вяше не'бо, съ ни'мъ 
бjь'хъ, и= _е=гда` w\тлуча'ше себjь` престо'лъ на 
вjь'трjьхъ, _е=гда` крjь^пки творя'ше вы^шнiя _о='блаки, и= 
jа='кw тв_е'рды полага'ше и=сто'чники поднб\cныя, внегда` 
полага'ти мо'рю предjь'лъ _е=гw`, и= во'ды не ми'мw и='дутъ 
о_у='стъ _е=гw`, и= крjь^пки творя'ше w=снова^нiя земли`, 
бjь'хъ при не'мъ о_у=строя'я. А='зъ бjь'хъ, w= не'йже 
ра'довашеся, по вся^ же дни^ веселя'хся предъ лице'мъ 
_е=гw`, на вся'ко вре'мя.

При часjь' же а~-мъ но'щи, о_у=даря'етъ въ вели'кiй 
кампа'нъ дово'льнw, и= пото'мъ во вся^. И= собра'вшеся 
во хра'мъ, благослови'вшу i=ере'ю и= кадя'щу, пое'мъ 
повече'рiе вели'кое, и= Съ на'ми бг~ъ: съ пjь'нiемъ, на 
гла'съ и~, на _о='ба ли^ка. И= _о=бы^чныя тропари`: 
Де'нь преше'дъ:

По а~-мъ трист~о'мъ тропа'рь пра'здника: Дне'сь 
спасе'нiя на'шегw: По в~-мъ, конда'къ пра'здника: 
Взбра'нной воево'дjь: И= по Сла'ва въ вы'шнихъ, 
твори'мъ и=схожде'нiе въ притво'ръ. И= быва'етъ лiтi'а по 
_о=бы'чаю.

И= пое'мъ стiхи^ры пра'здника самогла'сны три`. Гла'съ 
а~.

Вv"зантi'ево:

Въ шесты'й мjь'сяцъ а=рхiстрати'гъ по'сланъ бы'сть 
къ тебjь` дв~jь и= ч\стjьй, возвjьсти'ти тебjь` сло'во 
спасе'нiя, вку'пjь же и= зва'ти тебjь`: ра'дуйся, 
w=бра'дованная, гд\сь съ тобо'ю, роди'ши сн~а превjь'чнаго 
и=зъ _о=ц~а`, и= спасе'тъ лю'ди своя^ w\т грjь^хъ и='хъ.

А=нато'лiево:

Въ мjь'сяцъ шесты'й по'сланъ бы'сть съ нб~се` 
гаврiи'лъ а=рха'гг~лъ во гра'дъ галiле'йскiй назаре'тъ, 
принести` _о=трокови'цjь ра'дость благовjь'щенiя: и= 
прише'дъ къ не'й, (с. 251) возопи`, глаго'ля: ра'дуйся, 
w=бра'дованная, гд\сь съ тобо'ю. ра'дуйся, вмjьсти'лище 
невмjьсти'магw _е=стества`: _е=го'же бо небеса` не 
вмjьсти'ша, о_у=тро'ба твоя` вмjьсти`, благослове'нная: 
ра'дуйся, честно'е а=да'мово воззва'нiе и= _е='vино 
и=збавле'нiе, и= ра'дость мi'ра, и= весе'лiе ро'да на'шегw.

По'сланъ бы'сть а=рха'гг~лъ гаврiи'лъ съ небесе` w\т 
бг~а къ дв~jь нескве'рнjьй, во гра'дъ галiле'йскiй 
назаре'тъ, благовjьсти'ти _е='й стра'ннагw _о='браза 
зача'тiе: по'сланъ бы'сть ра'бъ безпло'тенъ ко 
w=душевле'нному гра'ду и= две'ри мы'сленнjьй, возвjьсти'ти 
влады'чнягw прише'ствiя сни'тiе. по'сланъ бы'сть во'инъ 
нб\сный къ прест~ы'я сла'вы пала'тjь, проугото'вати 
зижди'телю жили'ще неw\те'млемо, и= прише'дъ къ не'й 
взыва'ше: ра'дуйся, престо'ле _о=гнезра'чный, 
четверозра'чныхъ пресла'внjьйшiй: ра'дуйся, сjьда'лище цр~я` 
нб\снагw: ра'дуйся, горо` несjько'мая, прiя'телище 
пречестно'е, въ тебjь' бо все` и=сполне'нiе всели'ся 
бж~ества` тjьле'снjь, благоволе'нiемъ _о=ц~а` присносу'щнагw 
и= содjь'йствомъ всест~а'гw дх~а. ра'дуйся, w=бра'дованная, 
гд\сь съ тобо'ю.

А='ще суббw'та, и=ли` недjь'ля. Сла'ва, гла'съ и~.

I=wа'нна мона'ха:

Да веселя'тся небеса` и= ра'дуется земля`: и='бо 
_о=ц~у` соприсносу'щный, собезнача'льный и= сопресто'льный, 
щедро'тство прiе'мъ и= человjьколю'бную ми'лость, себе` 
поста'ви во и=стоща'нiе, благоволе'нiемъ и= совjь'томъ 
_о='ч~имъ, и= во о_у=тро'бу всели'ся дв~и'чу, 
пред\ъwчище'нную дх~омъ. _w чудесе`! бг~ъ въ человjь'цjьхъ, 
невмjьсти'мый въ ложесна'хъ, безлjь'тный въ лjь'то: и= 
_е='же пресла'внjье, jа='кw и= зача'тiе безсjь'менно, и= 
и=стоща'нiе несказа'нно, и= та'инство _е=ли'ко. Бг~ъ бо 
и=стощава'ется и= воплоща'ется, и= зи'ждется, а='гг~лу къ 
ч\стjьй зача'тiе глаго'лавшу: ра'дуйся, w=бра'дованная, 
гд\сь съ тобо'ю, и=мjь'яй ве'лiю ми'лость. (с. 252)

И= ны'нjь, гла'съ в~:

Благовjьству'етъ гаврiи'лъ благода'тнjьй дне'сь: 
ра'дуйся, неневjь'стная мт~и и= неискусобра'чная. Не 
о_у=дивля'йся стра'нному моему` зра'ку, ни о_у=жаса'йся, 
а=рха'гг~лъ бо _е='смь. sмi'й прельсти` _е='vу и=ногда`: 
ны'нjь же благовjьству'ю тебjь` ра'дость, и= пребу'деши 
нетлjь'нна, и= роди'ши гд\са, преч\стая.

А='ще же де'нь по'стенъ. Сла'ва, и= ны'нjь, 
Благовjьству'етъ гаврiи'лъ: Та'же моли^твы _о=бы^чныя 
бдjь'нiя. И= вше'дше во хра'мъ, пое'мъ.

На стiхо'внjь стiхи^ры самогла^сны, гла'съ д~.

Въ шесты'й мjь'сяцъ по'сланъ бы'сть а=рха'гг~лъ къ 
дв~jь ч\стjьй: и= ра'доватися _е='й прире'къ, благовjьсти` 
и=зъ нея` и=зба'вителю проити`. тjь'мже прiи'мши 
цjьлова'нiе, зача'тъ тя` превjь'чнаго бг~а, несказа'ннw 
благоволи'вшаго вочеловjь'читися, во спасе'нiе ду'шъ 
на'шихъ.

Стi'хъ: Благовjьсти'те де'нь w\т дне` спасе'нiе бг~а 
на'шегw.

Я=зы'ка, _е=гw'же не вjь'дяше, о_у=слы'ша бц\да: 
глаго'лаше бо къ не'й а=рха'гг~лъ благовjь'щенiя глаго'лы, 
w\т_ону'дуже вjь'рнw прiи'мши цjьлова'нiе, зача'тъ тя` 
превjь'чнаго бг~а. тjь'мже и= мы` ра'дующеся вопiе'мъ ти`: 
и=зъ нея` воплоти'выйся непрело'жнw, бж~е, ми'ръ мi'рови 
да'руй. и= душа'мъ на'шымъ ве'лiю мл\сть.

Стi'хъ: Воспо'йте гд\севи пjь'снь но'ву, воспо'йте 
гд\севи, вся` земля`.

Се` воззва'нiе ны'нjь jа=ви'ся на'мъ: па'че сло'ва 
бг~ъ человjь'кwмъ соединя'ется: а=рха'гг~ловымъ гла'сомъ 
пре'лесть w\тгоня'ется: дв~а бо прiе'млетъ ра'дость, земна^я 
бы'ша нб~о. мi'ръ разрjьши'ся пе'рвыя кля'твы. да ра'дуется 
тва'рь, и= гла'сы да воспое'тъ: тво'рче и= и=зба'вителю 
на'шъ, гд\си, сла'ва тебjь`.

Сла'ва, и= ны'нjь, гла'съ то'йже. А=ндре'а 
i=еросолv"мi'ты:

Дне'сь ра'дость благовjь'щенiя, дjь'вственное 
торжество`, ни^жняя съ вы'шними совокупля'ются. а=да'мъ 
w=бновля'ется, (с. 253) и= _е='vа пе'рвыя печа'ли 
свобожда'ется: и= сjь'нь на'шегw существа`, w=боже'нiемъ 
прiе'мшагw смjьше'нiе, це'рковь бж~iя бы'сть. _w та'инство! 
_о='бразъ и=стоща'нiя невjь'домь, бога'тство бла'гости 
несказа'нно, а='гг~лъ слу'житъ чудеси`: дв~и'ча о_у=тро'ба 
сн~а прiе'млетъ: дх~ъ ст~ы'й низпосыла'ется: _о=ц~ъ свы'ше 
благоволи'тъ: и= и=змjьне'нiе _о='бщимъ твори'тся 
совjь'томъ, въ не'мже и= и='мже спа'сшеся, вку'пjь съ 
гаврiи'ломъ къ дв~jь возопiи'мъ: ра'дуйся, w=бра'дованная, 
и=зъ нея'же спасе'нiе хр\сто'съ бг~ъ на'шъ, _е='же по на'мъ 
прiе'мъ _е=стество`, къ себjь` возведе`. того` моли` 
спасти'ся душа'мъ на'шымъ.

Та'же, Ны'нjь w\тпуща'еши: И= по _О='ч~е на'шъ:

На благослове'нiе хлjь'бwвъ тропа'рь, гла'съ д~:

Дне'сь спасе'нiя на'шегw глави'зна, и= _е='же w\т 
вjь'ка та'инства jа=вле'нiе: сн~ъ бж~iй, сн~ъ дв~ы быва'етъ, 
и= гаврiи'лъ благода'ть благовjьству'етъ. тjь'мже и= мы` съ 
ни'мъ бц\дjь возопiи'мъ: ра'дуйся, бл~года'тная, гд\сь съ 
тобо'ю.

Три'жды.

И= Бу'ди и='мя гд\сне: съ пjь'нiемъ, три'жды. И= 
чте'нiе пра'здника.



На о_у='трени, на Бг~ъ гд\сь, тропа'рь пра'здника, 
три'жды.

По а~-й каfi'смjь _о='ба сjьда'льны трiw'ди безъ 
_е=ктенiи`: и= чте'нiе дне`.

По в~-й же каfi'смjь, _е=ктенiа` и= сjьда'ленъ 
пра'здника, гла'съ а~.

Подо'бенъ: Гро'бъ тво'й:

Вели'кiй воево'да невеще'ственныхъ а='гг~лъ бо 
гра'дъ назаре'тъ предста'въ, цр~я` возвjьща'етъ тебjь`, 
преч\стая, вjькw'въ и= гд\са, ра'дуйся, глаго'ля тебjь`, 
бл~гослове'нная марi'е, непостижи'мое и= несказа'нное чу'до, 
человjь'кwвъ w=бновле'нiе.

Сла'ва, и= ны'нjь, то'йже, и= чте'нiе пра'здника.

По г~-й каfi'смjь, сjьда'ленъ, гла'съ г~. Подо'бенъ: 
Красотjь`:

Дне'сь вся` тва'рь ра'дуется, jа='кw _е='же 
ра'дуйся, тебjь` (с. 254) глаго'летъ а=рха'гг~лъ, 
благослове'нная честна'я и= преч\стая мт~и хр\ста` бг~а. 
дне'сь w=мрача'ется sмjьи'но шата'нiе: кля'твы бо пра'_отчи 
разрjьша'ется сою'зъ. тjь'мже и= непреста'ннw вопiе'мъ ти`: 
ра'дуйся, w=бра'дованная.

Сла'ва, и= ны'нjь, то'йже. По чте'нiи же даю'тся 
свjьщы` бра'тiи.

По полv"еле'и сjьда'ленъ, гла'съ д~. Подо'бенъ: 
О_у=диви'ся:

Гаврiи'лъ съ нб~се`, _е='же ра'дуйся, зове'тъ 
ч\стнjь'й: jа='кw зачне'тъ во чре'вjь превjь'чнаго бг~а, 
сло'вомъ концы` соста'вльшаго. тjь'мже марiа'мъ 
w\твjьщава'ше: безму'жна _е='смь, и= ка'кw рожду` сн~а; 
безсjь'менное рожде'нiе кто` ви'дjь; и= сказу'я глаго'лаше 
а='гг~лъ бц\дjь и= дв~jь: на'йдетъ на тя` дх~ъ ст~ы'й, и= 
си'ла вы'шнягw w=сjьни'тъ тя`.

Сла'ва, и= ны'нjь, гла'съ и= подо'бенъ то'йже:

По'сланъ бы'сть гаврiи'лъ къ дв~jь мр~i'и, и= 
возвjьсти` _е='й неизлаго'ланную ра'дость: jа='кw 
безсjь'меннw зачне'тъ, и= не и=стлjь'етъ. роди'ши бо сн~а, 
предвjь'чнаго бг~а, и= спасе'тъ лю'ди своя^ w\т грjь^хъ 
и='хъ: и= свидjь'тельствуетъ посла'вый мя` вопи'ти тебjь`, 
благослове'нная, _е='же ра'дуйся: дв~о роди'ши, и= по 
рж\ствjь` па'ки пребу'деши дв~а.

И= чте'нiе пра'здника. Та'же степ_е'нна, а~-й 
а=нтiфw'нъ д~-гw гла'са. Прокi'менъ, гла'съ д~: 
Благовjьсти'те де'нь w\т дне` спасе'нiе бг~а на'шегw. 
Стi'хъ: Воспо'йте гд\севи пjь'снь но'ву, воспо'йте 
гд\севи, вся` земля`. Вся'кое дыха'нiе: _Е=v\глiе 
луки`, зача'ло д~.

По н~-мъ _псалмjь` стiхи'ра гла'съ в~: Самогла'сна:

Благовjьству'етъ гаврiи'лъ благода'тнjьй дне'сь: 
ра'дуйся, неневjь'стная мт~и и= неискусобра'чная. не 
о_у=дивля'йся стра'нному моему` зра'ку: ни о_у=жаса'йся, 
а=рха'гг~лъ бо _е='смь. sмi'й прельсти` _е='vу и=ногда`: 
ны'нjь же благовjьству'ю тебjь` ра'дость, и= пребу'деши 
нетлjь'нна, и= ро'диши гд\са, преч\стая. (с. 255)

Канw'нъ пра'здника, i=рмосы` по два'жды, тропари' же 
на в~_i. Катава'сiа пра'здника, _о='ба ли^ка вку'пjь. А= 
и=дjь'же трипjь'снецъ, та'мw пое'мъ пра'здника со i=рмосо'мъ 
на s~: и= трипjь'снецъ на и~: Катава'сiа, i=рмо'съ трiw'ди, 
_о='ба ли^ка вку'пjь. Канw'нъ, творе'нiе кv'ръ fеофа'на, 
_е=гw'же краегране'сiе по а=лфави'ту до и~-я пjь'сни.

Гла'съ д~. Пjь'снь а~. I=рмо'съ:

W\тве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

Да пое'тъ тебjь`, вл\дчце, движя` свирjь'ль 
дх~о'вную, дв~дъ, пра'_оц~ъ тво'й, послу'шай, дщи`, 
ра'дованнагw гла'са w\т а='гг~ла, ра'дость бо возвjьща'етъ 
тебjь` неизглаго'ланную.

[А='гг~лъ] Вопiю` тебjь` веселя'ся, приклони` 
о_у='хо твое`, и= вонми` ми`, бж~iе возвjьща'ющу 
безсjь'менное зача'тiе: w=брjьла' бо _е=си` благода'ть предъ 
бг~омъ, _е=я'же никогда'же w=брjь'те друга'я, всеч\стая.

[Бц\да] Да разумjь'ю, а='гг~ле, твои'хъ глагw'лъ 
си'лу, ка'кw бу'детъ, _е='же ре'клъ _е=си`, глаго'ли 
jа='вственнjьйше; ка'кw зачну`, дв~а су'щи _о=трокови'ца; 
ка'кw же и= мт~и бу'ду зижди'теля моегw`;

[А='гг~лъ] Ле'стнw мя` вjьща'ти помышля'еши, 
jа='кw мню`: и= ра'дуюся, зря` твое` о_у=твержде'нiе. 
дерза'й, вл\дчце, бг~у бо хотя'щу, о_у=до'бь сконча'ются и= 
пресла^вная.

Пjь'снь г~. I=рмо'съ:

Твоя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь вjьнц_е'въ 
сла'вы сподо'би.

[Бц\да] W=скудjь` кня'зь w\т i=у'ды, вре'мя 
наста` про'чее, въ не'же jа=ви'тся jа=зы'кwвъ наде'жда, 
хр\сто'съ: ты' же, ка'кw сего` рожду`, дв~а су'щи, скажи`;

[А='гг~лъ] И='щеши w\т мен_е` о_у=вjь'дjьти, 
дв~о, _о='бразъ зача'тiя (с. 256) твоегw`, но то'й 
несказа'ненъ _е='сть: дх~ъ же ст~ы'й зижди'тельною си'лою, 
w=сjьни'въ тя`, соверши'тъ.

[Бц\да] Моя` прама'ти, прiе'мши ра'зумъ sмiи'нъ, 
пи'щи бж~е'ственныя и=згна'на бы'сть: тjь'мже и= а='зъ 
бою'ся цjьлова'нiя стра'ннагw твоегw`, стыдя'щися 
поползнове'нiя.

[А='гг~лъ] Бж~iй предста'тель по'сланъ _е='смь, 
бж\ственный повjь'дати тебjь` совjь'тъ: что` мен_е` 
бои'шися, всенепоро'чная, па'че теб_е` боя'щагwся; что` 
благоговjь'еши мнjь`, вл\дчце, тебjь` че'стнw 
благоговjь'ющему;

Сjьда'ленъ, гла'съ и~. Подо'бенъ: Свирjь'лей 
па'стырскихъ:

Сло'во бж~iе на зе'млю ны'нjь сни'де, а='гг~лъ 
предста`, вопiя` дв~jь, ра'дуйся, благослове'нная, jа='же 
печа'тiю _е=ди'на сохра'ншися, во о_у=тро'бjь прiе'мши 
предвjь'чнаго сло'ва и= гд\са: да w\т пре'лести спасе'тъ, 
jа='кw бг~ъ, ро'дъ человjь'ческiй.

Сла'ва, и= ны'нjь, гла'съ то'йже. Подо'бенъ: 
Повелjь'нное:

По'сланъ бы'сть съ нб~се` а=рхiстрати'гъ гаврiи'лъ 
w\т бг~а, ско'рw предста` ко w=душевле'нному гра'ду, 
глаго'ля къ не'й jа='вственнw: зижди'теля прiи'меши, дв~о, 
во о_у=тро'бjь, и= роди'ши сего` непрело'жнjь съ пло'тiю. 
тjь'мже по'сланъ _е='смь возвjьсти'ти тебjь` стра'нное 
рж\ство`, ч\стая, и= стою` зовя` тебjь`: ра'дуйся, невjь'сто 
неневjь'стная.

Пjь'снь д~. I=рмо'съ:

Сjьдя'й въ сла'вjь на пр\сто'лjь бж\ства`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

[Бц\да] Сщ~е'нную нjь'кую дв~у ражда'ющую, 
слы'шахъ пр\оро'ка дре'вле _е=мману'ила проре'кша: хощу' же 
разумjь'ти, ка'кw бж\ства` растворе'нiе _е=стество` 
человjь'ческое претерпи'тъ;

[А='гг~лъ] Jа=ви'ла _е='сть купина`, неwпа'льна 
пребы'вши, прiе'мши пла'мень, w=бра'дованная всепjь'тая, на 
тебjь` та'инства пресла'вное: по рождествjь' бо пребу'деши 
ч\стая приснодв~а. (с. 257)

[Бц\да] W=свjьща'емь сiя'нiемъ бг~а 
вседержи'теля, и='стины проповjь'дниче, глаго'ли, гаврiи'ле, 
и='стиннjьйшая: ка'кw нетлjь'ннjь бы'вши чистотjь` мое'й, 
сло'ва рожду` съ пло'тiю безпло'тнаго;

[А='гг~лъ] Со стра'хомъ тебjь`, jа='кw ра'бъ 
гп\сжjь` предстою`, съ боя'знiю, _о=трокови'це, ны'нjь 
смотри'ти стыжду'ся тебе`: jа='кw бо до'ждь на руно` 
сни'детъ на тя` сло'во _о='ч~ее, jа='кw благоволи`.

Пjь'снь _е~. I=рмо'съ:

О_у=жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

[Бц\да] Разумjь'ти не могу` твои'хъ слове'съ 
и=звjь'стiя: чудеса' бо бы'ша мно'жицею, бж~твенною си'лою 
чудодjь'йству_ема, зна'м_енiя и= _о='бразы зако'ннiи: роди' 
же дв~а неискусому'жнjь никогда'же.

[А='гг~лъ] Диви'тъ, всенепоро'чная, и= стра'нно 
бо чу'до твое`, _е=ди'на бо ты` всjь'хъ цр~я` прiи'меши, во 
о_у=тро'бjь воплоща'ема: и= тя` проwбразу'ютъ пр\оро'ч_еская 
реч_е'нiя и= гада^нiя, и= зако'ннiи _о='бразы.

[Бц\да] Всjь'ми невмjьсти'мый и= всjь'ми 
неви'димый, ка'кw се'й мо'жетъ во чре'во дв~и'че всели'тися, 
_е='же са'мъ созда`, ка'кw же и= зачну` бг~а сло'ва, 
собезнача'льна _о=ц~у` и= дх~у;

[А='гг~лъ] Къ твоему` пра'_оц~у дв~ду, 
w=бjьща'ся посади'ти w\т плода` твоегw` чре'ва, на 
пр\сто'лjь цр\ства _е=гw`, i=а'кwвлю тя` добро'ту, _е=ди'ну 
и=збра` въ слове'сное селе'нiе.

Пjь'снь s~. I=рмо'съ:

Возопи`, проwбразу'я погребе'нiе тридне'вное, 
пр\оро'къ i=w'на, въ ки'тjь моля'ся: w\т тли` и=зба'ви мя`, 
i=и~се, цр~ю` си'лъ.

[Бц\да] Глагw'лъ твои'хъ, гаврiи'ле, гла'съ 
ра'дованенъ прiе'мши, весе'лiя бж\ственнагw и=спо'лнихся: 
ра'дость бо повjь'даеши, и= весе'лiе возвjьща'еши 
безконе'чное. (с. 258)

[А='гг~лъ] Тебjь` даде'ся ра'дость, бг~омт~и, 
бж\ственная: тебjь`, _е='же ра'дуйся, вся` тва'рь вопiе'тъ, 
бг~оневjь'сто: ты' бо _е=ди'на мт~и сн~а бж~iя пронарече'ся, 
ч\стая.

[Бц\да] _Е='vы мно'ю ны'нjь да о_у=праздни'тся 
w=сужде'нiе, да возда'стся мно'ю до'лгъ дне'сь: мно'ю 
заи'мствованiе дре'внее да да'стся преиспо'лнено.

[А='гг~лъ] W=бjьща'ся бг~ъ а=враа'му пра'_оц~у, 
благослови'тися въ сjь'мени _е=гw` jа=зы'кwмъ, ч\стая: 
тобо'ю же коне'цъ w=бjьща'нiе прiе'млетъ дне'сь.

Конда'къ, гла'съ и~:

Взбра'нной воево'дjь побjьди'т_ельная, jа='кw 
и=зба'вльшеся w\т sлы'хъ, благода'рств_енная воспису'емъ ти` 
раби` твои`, бц\де: но jа='кw и=му'щая держа'ву 
непобjьди'мую, w\т вся'кихъ на'съ бjь'дъ свободи`, да 
зове'мъ ти`: ра'дуйся, невjь'сто неневjь'стная.

I='косъ:

А='гг~лъ предста'тель съ нб~се` по'сланъ бы'сть 
рещи` бц\дjь, ра'дуйся, и= со безпло'тнымъ гла'сомъ 
воплоща'ема тя` зря`, гд\си, о_у=жаса'шеся, и= стоя'ше, 
зовы'й къ не'й такова^я: ра'дуйся, _е='юже ра'дость 
возсiя'етъ: ра'дуйся, _е='юже кля'тва и=сче'знетъ: ра'дуйся, 
па'дшагw а=да'ма воззва'нiе: ра'дуйся, сле'зъ _е='vиныхъ 
и=збавле'нiе: ра'дуйся, высото`, неудобовосходи'мая 
человjь'ческими по'мыслы: ра'дуйся, глубино` неудобозри'мая 
и= а='гг~льскима _о=чи'ма: ра'дуйся, jа='кw _е=си` цр~е'во 
сjьда'лище: ра'дуйся, jа='кw но'сиши нося'щаго вся^: 
ра'дуйся, sвjьздо`, jа=вля'ющая сл~нце: ра'дуйся, о_у=тро'бо 
бж\ственнагw воплоще'нiя: ра'дуйся, _е='юже w=бновля'ется 
тва'рь: ра'дуйся, _е='юже покланя'емся творцу`. ра'дуйся, 
невjь'сто неневjь'стная.

Пjь'снь з~. I=рмо'съ:

Не послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=ц~_е'въ гд\сь и= бг~ъ, благослове'нъ 
_е=си`. (с. 259)

[Бц\да] Свjь'тъ невеще'ственный повjь'дая, въ 
веще'ственнjь тjьлеси` совокупля'емь за милосе'рдiе мно'гое, 
свjь'тлое благовjь'щенiе, бж\ств_енная проповjь^данiя, 
ны'нjь взыва'еши ми`: благослове'нъ, всеч\стая, пло'дъ 
твоегw` чре'ва.

[А='гг~лъ] Ра'дуйся, вл\дчце дв~о, ра'дуйся, 
преч\стая, ра'дуйся, прiя'телище бж~iе: ра'дуйся, свjь'щниче 
свjь'та, а=да'мово воззва'нiе, _е='vы и=збавле'нiе, горо` 
ст~а'я, прея'вственное свяще'нiе и= черто'гъ безсме'ртiя.

[Бц\да] Ду'шу w=чи'сти, тjь'ло w=святи`, 
це'рковь сотвори' мя вмjьсти'тельну бг~а, ски'нiю 
бг~оукра'шену, w=душевле'нъ хра'мъ наи'тiемъ прест~а'гw 
дх~а, и= жи'зни ч\стую мт~рь.

[А='гг~лъ] Jа='кw многосвjь'тлую свjьщу`, и= 
бг~одjь'ланенъ черто'гъ ви'жу тя` ны'нjь jа='кw зла'тъ 
кiвw'тъ, зако'на пода'теля прiими`, бг~оневjь'сто, 
благоизво'лившаго человjь'ческое и=зба'вити тобо'ю тлjь'нное 
существо`.

Пjь'снь и~. I=рмо'съ:

Слы'ши, _о=трокови'це дв~о ч\стая, да рече'тъ 
о_у='бw гаврiи'лъ совjь'тъ вы'шнягw дре'внiй, и='стинный, 
бу'ди къ прiя'тiю гото'ва бж~iю: тобо'ю бо невмjьсти'мый съ 
человjь'ки поживе`. Тjь'мъ и= ра'дуяся вопiю`: 
благослови'те, вся^ дjьла` гд\сня, гд\са.

[Бц\да] О_у='мъ вся'къ побjьжда'ется земны'хъ, 
w\твjьща` дв~и'ца, и='щущи jа=`же мнjь` вjьща'еши 
пресла^вная: слы'шахъ твоя^ словеса`, но бою'ся 
о_у=жаса'ющися, да не ле'стiю мя`, jа='кw _е='vу дале'че 
по'слеши w\т бг~а. но _о=ба'че се` вопiю`: благослови'те, 
вся^ дjьла` гд\сня, гд\са, и= превозноси'те _е=го` во 
вjь'ки.

[А='гг~лъ] Се` тебjь` недоумjь'нное разрjьши'ся, 
глаго'летъ къ си^мъ гаврiи'лъ: до'брjь бо рекла` _е=си`, 
ве'щь неудобопости'жна, словес_е'мъ твои'хъ о_у=сте'нъ 
повину'ющися про'чее. не сумни'ся jа='кw ле'сти, jа='коже 
ве'щи вjь'руй: а='зъ бо ра'дуяся вопiю`: благослови'те, вся^ 
дjьла` гд\сня, гд\са, и= превозноси'те _е=го` во вjь'ки. (с. 
260)

[Бц\да] Зако'нъ се'й w\т бг~а _е='сть 
человjь'кwмъ, непоро'чная а='бiе глаго'летъ, _о='бщiя любве` 
рж\ство` происхо'дитъ, не вjь'мъ супру'жника сла'сти 
всеконе'чнw: ка'кw о_у='бw глаго'леши, jа='кw рожду`; 
бою'ся, _е=гда` ле'сть глаго'леши; но _о=ба'че се` вопiю`: 
благослови'те, вся^ дjьла` гд\сня, гд\са, и= превозноси'те 
_е=го` во вjь'ки.

[А='гг~лъ] Глаго'лы, jа=`же мнjь` вjьща'еши, 
ч\стая, а='гг~лъ па'ки глаго'летъ, _о=бы'чая _е='сть 
рождества` человjь'кwвъ сме'ртныхъ: и='стиннw бг~а тебjь` 
w=бjьщава'ю, па'че сло'ва же и= смы'сла воплоща'ема, jа='кw 
вjь'сть, и=зъ теб_е`. тjь'мже и= ра'дуяся, вопiю`: 
благослови'те, вся^ дjьла` гд\сня, гд\са, и= превозноси'те 
_е=го` во вjь'ки.

[Бц\да] Jа=вля'ешися мнjь` и='стины вjьща'тель, 
рече` дв~а, ра'дости бо _о='бщiя прише'лъ _е=си` 
благовjь'стникъ: ду'шу о_у='бw w=чи'стихъ съ тjь'ломъ, и= по 
глаго'лу твоему` бу'ди мнjь`, да всели'тся бг~ъ въ мя`, къ 
нему'же вопiю` съ тобо'ю: благослови'те, вся^ дjьла` гд\сня, 
гд\са, и= превозноси'те _е=го` во вjь'ки.

На f~-й пjь'сни па'ки вжига'ютъ свjьщы` бра'тiя. 
Честнjь'йшую не пое'мъ, но пое'мъ припjь'въ 
пра'здника:

Благовjьству'й, земле`, ра'дость ве'лiю, хвали'те, 
небеса`, бж~iю сла'ву.

Та'же i=рмо'съ: Jа='кw w=душевле'нному: Подо'бнjь 
и= в~-й ли'къ припjь'въ, и= i=рмо'съ: и= къ про'чымъ 
тропар_е'мъ пра'здника, то'йже припjь'въ.

О_у= трипjь'снца же къ тропар_е'мъ припjьва'емъ: 
Сла'ва тебjь`, бж~е на'шъ, сла'ва тебjь`. Къ 
бг~орw'дичнымъ припjьва'емъ припjь'въ пра'здника.

Пjь'снь f~. I=рмо'съ:

Jа='кw w=душевле'нному бж~iю кiвw'ту, да ника'коже 
ко'снется рука` скве'рныхъ. О_у=стнjь' же вjь'рныхъ бц\дjь 
немо'лчнw, гла'съ а='гг~ла (с. 261) воспjьва'юще, съ 
ра'достiю да вопiю'тъ: ра'дуйся, благода'тная, гд\сь съ 
тобо'ю.

Па'че смы'сла заче'нши бг~а, _е=стества` _о=бы'чая 
о_у=таи'ся, _о=трокови'це: ты' бо въ рж\ствjь` мт~рскагw 
и=збjьжа'ла _е=си` тлjь'ннагw _е=стества`, и= превы'шши 
су'щи. тjь'мже досто'йнw слы'шиши: ра'дуйся, благода'тная, 
гд\сь съ тобо'ю.

Ка'кw то'чиши млеко`, дв~о ч\стая, не мо'жетъ 
и=зрещи` я=зы'къ зе'мленъ: стра'нну бо _е=стества` 
показу'еши ве'щь, зако'ннагw рж\ства` о_у=ста'въ прехо'диши. 
тjь'мже досто'йнw слы'шиши: ра'дуйся, благода'тная, гд\сь съ 
тобо'ю.

Та'йнw во сщ~е'нныхъ писа'нiихъ глаго'лася w= 
тебjь`, мт~и вы'шнягw: лjь'ствицу бо дре'вле i=а'кwвъ тя` 
w=бразу'ющую ви'дjьвъ, рече`: степе'нь бж~iя сiя`. тjь'мже 
досто'йнw слы'шиши: ра'дуйся, благода'тная, гд\сь съ тобо'ю.

Чу'дное священноявле'нному мwv"се'ю купина` и= 
_о='гнь, показа` чу'до: и=ща'й же конца` въ прехожде'нiи 
време'нъ, во _о=трокови'цjь ч\стjьй, рече`, о_у=зрю`. 
_е='йже, jа='кw бц\дjь, да рече'тся: ра'дуйся, благода'тная, 
гд\сь съ тобо'ю.

Данiи'лъ тя` го'ру нарече` мы'сленную: роди'тельницу 
же бж~iю и=са'iа: ви'дитъ же jа='кw руно` гедеw'нъ: дв~дъ же 
свяще'нiе глаго'летъ, две'рь же тя` и='нъ. гаврiи'лъ же 
тебjь` взыва'етъ: ра'дуйся, благода'тная, гд\сь съ тобо'ю.

Та'же i=рмо'съ трiw'ди, и= пра'здника припjь'въ и= 
i=рмо'съ, _о='ба ли^ка вку'пjь.

Свjьти'ленъ, Подо'бенъ: Со о_у=ченики`:

А='г~гльскихъ си'лъ а=рхiстрати'гъ по'сланъ бы'сть 
w\т бг~а вседержи'теля къ ч\стjьй и= дв~jь, благовjьсти'ти 
стра'нное и= неизрече'нное чу'до: зане` бг~ъ, jа='кw 
чл~вjь'къ, и=зъ нея` младодjь'йствуется безъ сjь'мене, 
назида'яй ве'сь человjь'ческiй ро'дъ: лю'дiе, благовjьсти'те 
w=бновле'нiе мi'ра.

Два'жды.

Сла'ва, и= ны'нjь, и='нъ свjьти'ленъ. Подо'бенъ: 
Ж_ены` о_у=слы'шите:

_Е='же w\т вjь'ка дне'сь познава'ется та'инство 
бж~iе, бг~ъ (с. 262) сло'во, сн~ъ дв~ы мр~i'и за милосе'рдiе 
быва'етъ, и= ра'дость благовjь'щенiя гаврiи'лъ 
провjьщава'етъ. Съ ни'мже возопiе'мъ _е='й: ра'дуйся, мт~и 
гд\сня.

На хвали'техъ, Вся'кое дыха'нiе: и= пое'мъ 
стiхи^ры, на д~, гла'съ а~.

Подо'бенъ: Нб\сныхъ чинw'въ:

Съ нб\сныхъ кругw'въ слетjь'въ гаврiи'лъ въ 
назаре'тъ, * прiи'де къ дв~jь мр~i'и, * вопiя` _е='й: 
ра'дуйся, * зачне'ши сн~а, а=да'ма дре'внjьйшаго, * творца` 
вjькw'въ и= и=зба'вителя, * вопiю'щихъ тебjь`: * ра'дуйся, 
ч\стая.

Соприсносу'щное сло'во пребезнача'льнагw _о=ц~а`, * 
не разлучи'вся го'рнихъ, * ны'нjь предста` дw'льнымъ, ра'ди 
кра'йнягw благоутро'бiя, * ми'лость прiе'мъ, _е='же на ны` 
поползнове'нiя, * и= а=да'мову нищету` воспрiе'мъ, * 
воwбрази'ся въ чужде'е.

Гаврiи'лъ дв~jь благовjь'стiе съ нб~се` прине'съ, * 
вопiя'ше: ра'дуйся, * зачне'ши во чре'вjь твое'мъ, * тобо'ю 
вмjьсти'маго, * невмjьсти'маго же всjь'ми: * и= ражда'ющая 
jа=ви'шися, * w\т _о=ц~а` пре'жде денни'цы возсiя'вшаго.

Пресу'щественное сло'во * пло'тiю всели'ся въ тя`, * 
_о='ч~имъ совjь'томъ, бц\де дв~о, * назда` ро'дъ, и='же по 
на'мъ, * па'дшiй w\т дре'внiя кля'твы. * тjь'мъ _е='же 
ра'дуйся, тебjь` вси`, мт~и хр\сто'ва, * со а='гг~ломъ 
вопiе'мъ вjь'рнw.

Сла'ва, и= ны'нjь, гла'съ в~. Fеофа'ново:

_Е='же w\т вjь'ка та'инство w\ткрыва'ется дне'сь, и= 
сн~ъ бж~iй сы'нъ человjь'чь быва'етъ, да ху'ждшее воспрiе'мъ 
пода'стъ ми` лу'чшее, солга'ся дре'вле а=да'мъ, и= бг~ъ 
возжелjь'въ бы'ти, не бы'сть: чл~вjь'къ быва'етъ бг~ъ, да 
бо'га а=да'ма содjь'лаетъ. да весели'тся тва'рь, да 
ликовству'етъ _е=стество`, jа='кw а=рха'гг~лъ дв~jь со 
стра'хомъ предстои'тъ: и= _е='же ра'дуйся прино'ситъ, 
печа'ли сопроти'вное. за милосе'рдiе ми'лости 
вочл~вjь'чивыйся, бж~е на'шъ, сла'ва тебjь`. (с. 263)

(А='ще _е='сть суббw'та, и=ли` недjь'ля, Славосло'вiе 
вели'кое и= _е=кт_енiи`, и= w\тпу'стъ.) А='ще же де'нь 
по'стенъ, пое'мъ на стiхо'внjь трiw'ди самогла'сенъ дне`, 
два'жды: и= му'чениченъ.

Сла'ва, и= ны'нjь, пра'здника, гла'съ и~:

Да веселя'тся небеса`, и= ра'дуется земля`: и='бо 
_о=ц~у` соприсносу'щный, собезнача'льный и= сопресто'льный, 
щедро'тство прiе'мъ, и= человjьколю'бную ми'лость, себе` 
поста'ви во и=стоща'нiе, благоволе'нiемъ и= совjь'томъ 
_о='ч~имъ, и= во о_у=тро'бу всели'ся дjьви'чу, 
пред\ъwчище'нную дх~омъ. _w чудесе`! бг~ъ въ человjь'цjьхъ, 
невмjьсти'мый въ ложесна'хъ, безлjь'тный въ лjь'то: и= 
_е='же пресла'внjье, jа='кw и= зача'тiе безсjь'менно, и= 
и=стоща'нiе несказа'нно, и= та'инство _е=ли'ко. бг~ъ бо 
и=стощава'ется и= воплоща'ется, и= зи'ждется, а='гг~лу къ 
ч\стjьй зача'тiе глаго'лавшу: ра'дуйся, w=бра'дованная, 
гд\сь съ тобо'ю, и=мjь'яй ве'лiю ми'лость.

Та'же, Бла'го _е='сть: _е=ди'ножды. По _О='ч~е 
на'шъ, тропа'рь пра'здника, и= _е=ктенiа`, въ коне'цъ три` 
покло'ны вели^кiя, безъ w\тпу'ста о_у='трени: дае'тся же и= 
ст~ы'й _е=ле'й бра'тiи, и= пое'тся стiхи'ра самогла'сна, и= 
ча'съ а~-й съ каfi'смою. Тропа'рь и= конда'къ пра'здника, и= 
въ коне'цъ три` покло'ны вели^кiя, и= моли'тва: Хр\сте`, 
свjь'те и='стинный: и= w\тпу'стъ.

Въ г~-й же ча'съ дне` и=схо'димъ со кр\сты` съ 
лiтi'ею внjь` монастыря`: и= возвра'щшеся вхо'димъ въ 
трапе'зу, и= пое'мъ ча'съ г~-й, s~-й, съ каfi'смами, безъ 
покло'нwвъ, тропа'рь и= конда'къ пра'здника. На часjь'хъ 
же въ кампа'нъ не о_у=даря'емъ, на s~-мъ часjь` пое'мъ 
тропа'рь паремiи` трiw'ди, и= прw'чая по чи'ну и='хъ, и= 
паремiа`. И= чте'мъ сло'во, _е=му'же нача'ло: Па'ки 
ра'дость бл~говjь'щенiя: Присовокупля'емъ же и= f~-й 
ча'съ съ каfi'смою и= чте'нiемъ. Посе'мъ бл~ж_е'нна 
ско'рw безъ пjь'нiя и= безъ покло'нwвъ. Помяни` на'съ, 
гд\си: Ли'къ нб\сный. Сла'ва: Ли'къ ст~ы'хъ 
а='гг~лъ: W=сла'би, w=ста'ви: По _О='ч~е на'шъ, 
конда'къ пра'здника. Гд\си, поми'луй, м~. Сла'ва, и= 
(с. 264) ны'нjь. Честнjь'йшую херувi^мъ: И= 
покло'ны три` вели^кiя, и= моли'тва: Всест~а'я тр\оце: 
и= w\тпу'стъ. И= пое'мъ вече'рню безъ каfi'смы и= безъ 
покло'нwвъ.

На Гд\си, воззва'хъ, пое'мъ трiw'ди самогла'сенъ 
дне`, два'жды, безъ му'ченична: и= подw'бны трiw'ди три`: и= 
пра'здника три`: и= а=рха'гг~ла три`.

Стiхи^ры пра'здника, гла'съ д~. Самогла^сны:

Въ шесты'й мjь'сяцъ по'сланъ бы'сть а=рха'гг~лъ къ 
дв~jь ч\стjьй: и= ра'доватися _е='й прире'къ, благовjьсти` 
и=зъ нея` и=зба'вителю проити`. тjь'мже прiи'мши 
цjьлова'нiе, зача'тъ тя` превjь'чнаго бг~а, несказа'ннw 
благоволи'вшаго вочеловjь'читися, во спасе'нiе ду'шъ 
на'шихъ.

Я=зы'ка, _е=гw'же не вjь'дяше, о_у=слы'ша бц\да: 
глаго'лаше бо къ не'й а=рха'гг~лъ благовjь'щенiя глаго'лы, 
w\т_ону'дуже вjь'рнw прiи'мши цjьлова'нiе, зача'тъ тя` 
превjь'чнаго бг~а. тjь'мже и= мы` ра'дующеся вопiе'мъ ти`: 
и=зъ нея` воплоти'выйся непрело'жнw, бж~е, ми'ръ мi'рови 
да'руй, и= душа'мъ на'шымъ ве'лiю мл\сть.

Се` воззва'нiе ны'нjь jа=ви'ся на'мъ, па'че сло'ва 
бг~ъ человjь'кwмъ соединя'ется, а=рха'гг~ловымъ гла'сомъ 
пре'лесть w\тгоня'ется: дв~а бо прiе'млетъ ра'дость, земна^я 
бы'ша нб~о. мi'ръ разрjьши'ся пе'рвыя кля'твы. да ра'дуется 
тва'рь, и= гла'сы да воспое'тъ: тво'рче и= и=зба'вителю 
на'шъ, гд\си, сла'ва тебjь`.

А=рха'гг~ла стiхи^ры, гла'съ а~. Подо'бенъ: 
Всехва'льнiи мч~ницы:

Гаврiи'лъ вели'кiй, * о_у='мъ бг~ови'днjьйшiй, 
свjьтоза'рный и= спаси'тельный, * свjь'тъ трисо'лнечный 
зри'тъ, * и= пое'тъ съ вы'шними чи'ны * бж\ственное и= 
стра'шное пjь'нiе: * мо'литъ дарова'ти душа'мъ на'шымъ * 
ми'ръ и= ве'лiю ми'лость.

Вели'кое та'инство, * пе'рвjье а='гг~лwмъ 
невjь'домое, * и= пре'жде вjь^къ соблюда'емое, * _е=ди'ному 
о_у=вjь'рися тебjь`, (с. 265) гаврiи'ле, * и= сiе` 
_е=ди'нjьй повjь'далъ _е=си` ч\стjьй, * въ назаре'тъ 
прише'дъ, * съ не'юже моли`, * дарова'ти душа'мъ на'шымъ * 
ми'ръ и= ве'лiю ми'лость.

Къ а~_i стiху` припjь'въ:

Творя'й а='гг~лы своя^ дх~и, и= слуги^ своя^ 
пла'мень _о='гненный.

Свjь'та сы'й и=спо'лнь при'снw, * и= творя` 
хотjь'нiе, * и= скончава'я повелjь^нiя вседержи'теля, * 
нача'льниче а='гг~лwвъ, * гаврiи'ле всеизря'дне, * любо'вiю 
тя` чту'щыя спаса'й, * при'снw прося`, * дарова'ти душа'мъ 
на'шымъ * ми'ръ и= ве'лiю ми'лость.

Сла'ва, и= ны'нjь, гла'съ s~ Самогла'сенъ:

По'сланъ бы'сть съ нб~се` гаврiи'лъ а=рха'гг~лъ, 
благовjьсти'ти дв~jь зача'тiе: и= прише'дъ въ назаре'тъ, 
помышля'ше въ себjь`, чудеси` о_у=дивля'яся. _w ка'кw въ 
вы'шнихъ непостижи'мъ сы'й w\т дв~ы ражда'ется: и=мjь'яй 
престо'лъ нб~о, и= подно'жiе зе'млю, во о_у=тро'бу 
вмjьща'ется дв~и'чу! на него'же шестокрыла'тiи и= 
много_очи'тiи зрjь'ти не мо'гутъ, сло'вомъ _е=ди'нjьмъ w\т 
сея` воплоти'тися благоизво'ли. бж~iе _е='сть сло'во 
настоя'щее, что` о_у=`бо стою` и= не глаго'лю дв~jь: 
ра'дуйся, благода'тная, гд\сь съ тобо'ю: ра'дуйся, ч\стая 
дв~о: ра'дуйся, невjь'сто неневjь'стная: ра'дуйся, мт~и 
живота`, благослове'нъ пло'дъ чре'ва твоегw`!

I=ере'й же твори'тъ проскомi'дiю въ стiхи^ры. Вхо'дъ 
со _е=v\глiемъ. Свjь'те ти'хiй: Прокi'менъ, и= чт_е'нiя 
дне`, и= пра'здника двjь`: а~-я, Вни'де мwv"се'й: в~-я, 
Гд\сь созда' мя: Та'же _е=ктенiа` ма'лая: и= возгла'съ 
трист~а'гw, и= трист~о'е. Прокi'менъ, гла'съ д~. 
Бл~говjьсти'те де'нь w\т дне` спасе'нiе бг~а на'шегw. 
Стi'хъ: Воспо'йте гд\севи пjь'снь но'ву, воспо'йте 
гд\севи, вся` земля`. А=п\слъ ко _е=вре'_емъ, зача'ло т~s. 
Бра'тiе, святя'й и= w=свяща'емiи. А=ллилу'iа, гла'съ а~: 
Сни'детъ jа='кw до'ждь на руно`, и= jа='кw ка'пля 
ка'плющая на зе'млю. Стi'хъ: Бу'детъ и='мя _е=гw` 
благослове'но во вjь'ки, пре'жде со'лнца пребыва'етъ (с. 
266) и='мя _е=гw`. _Е=v\глiе луки`, зача'ло г~: Во 
дне'хъ _о='нjьхъ зача'тъ _е=лiсаве'тъ: И= прw'чая 
бж\ственныя лiтургi'и златоу'стагw. Вмjь'стw Досто'йна, 
пое'мъ i=рмо'съ: Jа='кw w=душевле'нному: Прича'стенъ: 
И=збра` гд\сь сiw'на, и= и=зво'ли _е=го` въ жили'ще 
себjь`.

[зри`] I=wа'нна по'стника: W=брjьта'емъ въ нjь'кiихъ 
тv'пицjьхъ, _е='же пjь'тися въ се'мъ дни` честна'гw сегw` 
пра'здника: Да и=спра'вится моли'тва моя`: И= сiе` не 
вjь'мъ, кi'имъ нра'вомъ w=предjьли'ся. Нjь'цыи бо и=зъ 
произволе'нiя и= неуче'нiя мнw'гая приложи'ша. А='зъ же, 
jа='кw мню`, сiе` не попуща'ти въ златоу'стагw соверше'нной 
лiтургi'и, и= въ s~ часjь`, и= проскомi'дiи бы'вшей.

Глаго'летъ бо, въ jа=ково'мъ дни` случи'тся 
пра'здникъ бж\ственнагw благовjь'щенiя, лiтургi'а 
златоу'стагw, и= на трапе'зjь разрjьше'нiе ры'бъ, jа=ко'въ 
а='ще де'нь случи'тся.

Сiе' бо прiя'хомъ w\т бж\ственныхъ _о=тц_е'въ, 
_е='же jа='сти ры^бы въ де'нь бж\ственнагw благовjь'щенiя. 
Да и=спра'вится же, въ преждесвяще'нныхъ лiтургi'и 
зачини'ся пjь'ти, и= въ f~-мъ часjь`: не бо тре'бствуетъ 
ко'ему пла'ча зна'менiю въ се'мъ дни` пjь'тися: честву'емъ 
бо то'й, jа='кw глави'зну на'шегw спасе'нiя.

[зри`] А='ще вели'кiя ра'ди ну'жды нjь'сть 
лiтургi'и. На Гд\си, воззва'хъ, стiхи^ры трiw'ди 
подw'бны, г~: и= пра'здника, д~: и= а=рха'гг~ла, г~. Сла'ва, 
и= ны'нjь, пра'здника. Вхо'дъ, прокi'менъ, и= чте'нiя 
дне`, и= пра'здника, в~. Та'же прокi'менъ, а=п\слъ, и= 
_е=v\глiе пра'здника: и= по чте'нiи, Сподо'би, гд\си: 
На стiхо'внjь трiw'ди самогла'сенъ дне` два'жды: и= 
му'чениченъ. Сла'ва, и= ны'нjь: Дне'сь ра'дость: По 
Ны'нjь w\тпуща'еши: тропа'рь а=рха'гг~ла: Сла'ва, и= 
ны'нjь пра'здника. _Е=ктенiа`, и= три` покло'ны вели^кiя, и= 
w\тпу'стъ.

На трапе'зjь быва'етъ о_у=тjьше'нiе бра'тiи ве'лiе, 
jа=ди'мъ ры'бы, и= пiе'мъ вiно`, въ кi'йлибо де'нь 
случи'тся, _е=ди'ножды дне'мъ, кромjь` суббw'ты и= недjь'ли.

[зри`] Повече'рiе пое'мъ ма'лое въ притво'рjь 
поско'ру, безъ покло'нwвъ и= канw'на: то'чiю на Сла'ва 
въ вы'шнихъ, три` покло'ны, и= по (с. 267) трисвято'мъ три` 
покло'ны, и= по Честнjь'йшую: г~ покло'ны вели^кiя, съ 
моли'твою, Гд\си и= вл\дко: и= про'чыя в~_i. И= на 
послjь'днемъ трисвято'мъ, г~ покло'ны, и= w\тпу'стъ.