<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

Слу'жба ст~а'гw дiоми'да пое'тся на повече'рiи.

Канw'нъ ст~а'гw дiоми'да.

Гла'съ д~. Пjь'снь а~. I=рмо'съ:

W\тве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

Свjь'томъ w=заря'емь трисо'лнечнымъ, разрjьши` 
мра'къ, бл~же'нне, неразу'мiя моегw`: jа='кw да воспою` 
свjьтоно'сную твою` па'мять, и= и=справле'нiе житiя` 
твоегw`.

Страсте'й непрiя'тенъ по'мыслъ содjь'лавъ, 
прiя'телище, сла'вне, jа=ви'лся _е=си` дх~а, и= и=сточи'лъ 
_е=си` и=сцjьле'нiй пучи'ну, всю` потопля'ющую неду'гwвъ 
скве'рну.

Жи'зни жела'я безконе'чныя, ча'шу сме'ртную, 
прехва'льне, и=спи'ти потща'лся _е=си`, ю='же и= получи'лъ 
_е=си`, jа='коже вjь'сть зва'вый тя` къ вjьнцу` 
неувяда'ющему, му'чениче непобjьди'мый.

Бг~оро'диченъ:

Гра'де w=душевле'нный цр~я`, всенепоро'чная, 
стра'нное (с. 321) рождество` и= бж\ственное о_у=спе'нiе 
показа'вшая, гра'дъ тво'й w\т вся'кагw тру'са и= паде'нiя, 
покажи` невреди'мь.

Пjь'снь г~. I=рмо'съ:

Твоя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь вjьнц_е'въ 
сла'вы сподо'би.

Неизглаго'ланнымъ и= бж\ственнымъ рукодjь'йствомъ 
w=чища'я стра^сти человjь'кwвъ, w\т бг~а дарова'лся _е=си` 
вjь^рнымъ вра'чь и=зря'денъ, и= моли'твенникъ те'плъ, тя` 
чту'щымъ, пребога'те.

Въ пу'ть свидjь'нiй твои'хъ теку`, и= твое'й 
подо'бяся стра'сти во'льнjьй, му'ченикъ взыва'ше, на 
заколе'нiе влеко'мь, къ тебjь` _е=ди'ному бг~у на'шему.

Сла'вный му'ченикъ дiоми'дъ, на'съ созва'въ та'йнw 
на трапе'зу дне'сь, предлага'етъ страда^нiя своя^ jа='коже 
бра'шно невеще'ственное, вjь'рнiи, прiиди'те, наслади'мся.

Бг~оро'диченъ:

Гра'дъ тво'й се'й, w\т вся'кагw тру'са и= паде'нiя, 
ч\стая, jа='кw на тя`, бг~облагода'тная, возложе'нъ _е='сть, 
и=зба'ви, и= въ ми'рjь сохрани` и= _е=диномы'слiи, 
бг~оневjь'сто.

Сjьда'ленъ ст~а'гw, гла'съ д~. Подо'бенъ: 
Вознесы'йся:

Дарw'въ бж\ственныхъ и=спо'лненъ, ду'шъ показа'лся 
_е=си` вра'чь и= тjьле'съ, и= му'ченическимъ благосла'вiемъ 
w=богати'вся jа='вjь, ра'дуяся преше'лъ _е=си` ко 
_о=би'телемъ присноживw'тнымъ. тjь'мже святу'ю твою` 
пра'зднующе па'мять, взыва'емъ: помяни` на'съ тя` чту'щихъ, 
бг~ому'дре и= пребога'те.

Пjь'снь д~. I=рмо'съ:

Неизслjь'дный бж~iй совjь'тъ, _е='же w\т дв~ы 
воплоще'нiя теб_е` вы'шнягw, пр\оро'къ а=вваку'мъ 
о_у=смотря'я, зовя'ше: сла'ва си'лjь твое'й, гд\си.

Сло'во бж\ственнагw ра'зума, jа='кw рjьку` нося` въ 
се'рдцы, (с. 322) потопи` пре'лести пото'ки, и= i='дwльскую 
крjь'пость до конца` погрузи` му'ченикъ дiоми'дъ сла'вный.

Возсiя` jа='кw со'лнце на земли`, заре'ю 
добродjь'телей, и= чуде'съ бога'тствомъ, и= просвjьти` 
вjь'рныхъ правосла^вныя собо'ры, му'ченикъ дiоми'дъ 
всему'дрый.

Врачество` безме'здно тво'й хра'мъ, всjь^мъ вjь'рою 
притека'ющымъ jа=ви'ся, пребл~же'нне, и= забра'ло тве'рдо 
ца'рскому гра'ду, о_у=пражня'я наш_е'ствiя и=ноплеме'нныхъ 
вра^гъ.

Бг~оро'диченъ:

Стра'нно твое` рж\ство`, jа='кw и= честно'е 
о_у=спе'нiе показа'ся, пренепоро'чная, бл~гослове'нная: 
_е='же гра'дъ тво'й почита'етъ, и=ноплеме'нныхъ и=збjьга'я 
вре'дwвъ, те'плымъ твои'мъ предста'тельствомъ.

Пjь'снь _е~. I=рмо'съ:

О_у=жасо'шася вся'ч_еская w= бж~е'ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

Jа=ви'лся _е=си` безъ кро'ве му'ченикъ досточу'денъ, 
безъ болjь'зней вjьне'чникъ, безъ jа='звъ побjьди'тель 
и=зря'денъ, полки` врагw'въ низлага'я твои'ми пw'двиги, 
дiоми'де блаже'нне.

Свjь'тъ тебjь` возсiя` су'щу пра'ведну неугаси'мый, 
сегw' же супру'гъ, бг~ому'дре, тебjь` весе'лiе послjь'дова, 
jа='кw пра'ву и=му'щу ду'шу, всjь^мъ послjь'дующу сп~са 
повелjь'нi_емъ.

Свjь'та лиша'ются о_у='бw тjьле'снагw мучи'тели, 
твою` главу` по кончи'нjь w\тсjь'кшiи: но душе'внiи 
свjьтоза'рнw зjь^ницы w\тверза'ются, хр\сту` вjь'рою 
присту'пльше, дiоми'де чу'дный.

Бг~оро'диченъ:

Забра'ло и=мjь'я ца'рскiй гра'дъ, тя` цр~и'цу и= 
гп\сжу`, побjьжда'етъ ва'рварwвъ sвjьри'на стремл_е'нiя, 
и=збавля'ется (с. 323) вся'кихъ напа'стей, расте'тъ и= 
о_у=твержда'ется, бг~ома'ти всенепоро'чная.

Пjь'снь s~. I=рмо'съ:

Бж\ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ.

Твои'хъ пw'двигъ тече'нiемъ погрузи'лъ _е=си` врага` 
безпло'тнаго, и= чуде'съ твои'хъ и=сточе'нiемъ w=мыва'еши 
страсте'й многови^дныя скв_е'рны, досточу'дне.

Бж\ственными дыха^нiи дви'жимь, вы'шнимъ 
манове'нiемъ w=кормля'емь, къ ти'хому приста'нищу пра'вjь 
дости'глъ _е=си`, w= на'съ моли'ся, му'чениче прехва'льне.

Страсте'й па^жити потребля'ются неизглаго'ланнымъ 
рукодjь'йствiемъ твои'мъ, сла'вне, и= w\тгоня'ется по'лкъ 
де'мwнскiй бж\ственнымъ твои'мъ предста'тельствомъ му'чениче 
присноблаже'нне.

Бг~оро'диченъ:

W= тебjь`, дв~о, хва'лимся, тобо'ю w\т вра^гъ 
и=збавля'емся, надjь'янiемъ твои'мъ наше'ствiя не 
о_у=бои'мся вра^гъ и=ноплеме'нныхъ, воспjьва'ющiи тя`.

Конда'къ, гла'съ в~. Подо'бенъ: Вы'шнихъ и=щя`:

И='стинный и= непобjьди'мый страстоте'рпецъ, 
благоче'стiя и= благода'ти нб\сный таи'нникъ jа='влься, 
дiоми'де пресла'вне, побjьди'въ мучи'теля, и= побjьдоно'сецъ 
бы'въ, вjьнцы^ побjь'дными просла'вися.

Пjь'снь з~. I=рмо'съ:

Не послужи'ша тва'ри бг~ому'дрiи па'че созда'вшагw, 
но _о='гненное преще'нiе му'жески попра'вше, ра'довахуся 
пою'ще: препjь'тый _о=тц_е'въ гд\сь и= бг~ъ, бл~гослове'нъ 
_е=си`.

W\тсjь'чена бы'вши глава` твоя`, свjь'тъ w=блиста` 
суему^дрымъ, ю='же jа='кw жи'ву ви'дjьвъ, о_у=стыдjь'ся 
мучи'тель, о_у=мерщвле'нъ о_у=мо'мъ, не разумjь' же вопи'ти, 
пресла'вне: бж~е, бл~гослове'нъ _е=си`.

Совле'клся _е=си` о_у=мерщвле'нiя, сла'вне, ри'зы 
sло_обра'зныя, (с. 324) въ безсме'ртiя _о=де'жду красну` 
благода'тiю w=бле'клся. тjь'мже вл\дцjь твоему` вопiе'ши 
ра'дуяся: бж~е, бл~гослове'нъ _е=си`.

_О=гне'мъ терпjь'нiя попали'лъ _е=си` ве'щную ле'сть 
врагw'въ: бг~осiя'нна же sвjьзда` jа=ви'лся _е=си` 
и=сцjьле'нiй, му'чениче, w=блиста'я лучы` зову'щымъ: 
_о=т_е'цъ на'шихъ бж~е, бл~гослове'нъ _е=си`.

Бг~оро'диченъ:

Цр~и'ца мi'ра ро'ждшая цр~я` хр\ста`, и=зба'ви тли` 
и= тру'са, и= jа=зы^къ наи'тiя, ца'рствующiй гра'дъ, 
вл\дчце, бл~гослове'нъ, пою'щiй, пло'дъ чре'ва твоегw`.

Пjь'снь и~. I=рмо'съ:

_О='троки благочести^выя въ пещи` рж\ство` 
бг~оро'дичо спасло` _е='сть. тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

Но'ги честны^я твоя^, страстоте'рпче, ко стезя'мъ 
муче'нiя напра'вишася: хо'дятъ же ны'нjь ра'дующеся во 
странjь` живу'щихъ, прему'дре въ ра'йстjьй пи'щи. тjь'мже и= 
соше'дшеся чти'мъ, воспjьва'ющи хр\ста` во вjь'ки.

И=сплете'ся тебjь` вjьне'цъ нетлjь'нiя, тве'рдw 
подви'гшуся и= побjьди'вшу sмi'я sлонача'льнаго, му'чениче 
достохва'льне, и= страда'льческiй ли'къ тя` прiя'тъ, гд\са 
по'йте, вопiю'ща, и= превозноси'те _е=го` во вjь'ки.

Чуде'съ и=спуща'еши лучы`, бж\ственною w=дjь'янъ, 
му'чениче, си'лою, о_у=ставля'еши болjь^зни, рjьши'ши 
неду'ги, w\тгоня'еши ду'хи лука^выя, вопiя`: гд\са по'йте 
дjьла`, и= превозноси'те _е=го` во вjь'ки.

Бг~оро'диченъ:

Мно'гими прилw'ги грjьхо'вными преклоне'ни, къ 
твоему` непрекло'нному покро'ву прибjьга'емъ: о_у=тверди` 
рабы^ твоя^, на стра^сти о_у=крjьпи`, и= w\т тру'са и= 
гла'да и= jа=зы^къ наше'ствiя, дв~о, и=зба'ви твое` ста'до, 
jа='кw на тя` возложе'но _е='сть.

Пjь'снь f~. I=рмо'съ:

Вся'къ земноро'дный да взыгра'ется, дх~омъ 
просвjьща'емь, да (с. 325) торжеству'етъ же безпло'тныхъ 
о_у=мw'въ _е=стество`, почита'ющее свяще'нное торжество` 
бг~ома'тере, и= да вопiе'тъ: ра'дуйся, всеблаже'нная бц\де, 
ч\стая приснодв~о.

W=брjь'лъ _е=си` возме'здiе трудw'въ горjь` тебjь` 
о_у=гото'вльшуюся пи'щу, и=дjь'же водворя'яся, о_у=кра'шенъ 
му'ченическими добро'тами, наслажда'ешися зижди'теля твоегw` 
красоты`, прося`, му'чениче, чту'щымъ тя` w=чище'нiя и= 
sw'лъ и=збавле'нiя.

Сто'лпъ добродjь'телей, и= вjь'ры о_у=твержде'нiе, 
забра'ло недви'жимо, и= стjьна` непреклони'ма, показа'лся 
_е=си`, му'чениче, цр~кви хр\сто'вjь, и= рjька` 
и=сцjьле'нiй, и=сточа'я то'ки врачева'нiя безме'здна 
любо'вiю творя'щымъ твою` па'мять, пресла'вне.

W\тгна'лъ _е=си` w\т земли` i='дwльское безбо'жiе, 
потреби'лъ _е=си` мглу`, и= къ невече'рнjьй зари` 
преложи'лся _е=си` свjьтонача'льныя жи'зни, _е=я'же 
jа=вле'нiя, сла'вне, пе'рвjье стяжа'лъ _е=си`, w\т_ону'дными 
сiя^нiи w=заря'емь, и= ра'дости присносу'щныя и=сполня'яся.

Бг~оро'диченъ:

Гра'де бж~iй, въ _о='ньже са'мъ всели'ся, вои'стинну 
непоколеби'мый, и=зба'ви ста'до твое` тру'са, дв~о, и= 
паде'нiя, ва'рварскагw плjьне'нiя, _о=гня` и= меча` 
врагw'въ, w\т вся'кагw, преч\стая, w=sлобле'нiя, те'плымъ ко 
хр\сту` предста'тельствомъ твои'мъ.

Стiхи^ры ст~а'гw дiоми'да, гла'съ д~. Подо'бенъ: 
Jа='кw до'бля:

И=сцjьли'ти стра^сти, w\тгони'ти неду'ги, прогна'ти 
ду'хи лука^выя, дjь'йствомъ ст~а'гw дх~а, пребл~же'нне, 
сподо'бился _е=си`, потреби'въ му'жески _е='ллинскiя 
слу'жбы, противле'нiемъ страда'нiя, му'чениче вjьнчено'сче, 
сограждани'не а='гг~лwмъ, страстоте'рпц_емъ 
_е=диносе'льниче.

По'двигомъ подвиза'лся _е=си`, и= тече'нiе сконча'лъ 
_е=си`, и= вjь'ру, сла'вне, соблю'лъ _е=си`, и= къ бг~у 
w\тше'лъ _е=си`, (с. 326) дарова'нiе чуде'съ w\т негw` 
прiе'мъ: и= побjь'ды вjьне'цъ неувяда'емый, jа='кw 
непобjьди'мь мч~никъ, jа='кw вы'шнягw цр\ствiя наслjь'дникъ, 
w= мi'рjь моли'ся.

Сла'ва:

Въ пути` муче'нiя твоегw`, jа='кw въ бога'тствjь 
красу'яся дiоми'дъ, гд\си, во'лею твое'ю, сво'й ду'хъ въ 
ру'цjь твои`, хр\сте`, предаде`, о_у=сjь'ченъ въ главу`, и= 
по кончи'нjь бл~же'ннjьй бы'въ наста'вникъ и='стинный 
безбw'жнымъ, w=слjь'пшымъ и= пресла'внw вjь'рою 
прозрjь'вшымъ.

И= ны'нjь: вмjь'стw бг~оро'дична, и=ли` 
кр\стобг~оро'дична, пое'мъ: Досто'йно _е='сть.