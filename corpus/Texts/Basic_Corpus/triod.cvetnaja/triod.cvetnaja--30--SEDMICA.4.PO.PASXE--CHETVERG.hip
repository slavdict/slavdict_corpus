<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Въ сре'ду преполове'нiя ве'чера,

_о=бы'чная каfi'сма.

На Гд\си воззва'хъ: стiхи^ры пра'здника г~, 
гла'съ д~.

Подо'бенъ: Зва'нный свы'ше:

Предразори'вый держа'ву сме'рти хр\сте`, сме'ртiю 
твое'ю, жи'знь пода'лъ _е=си` человjь'кwмъ, въ сла'вномъ 
воста'нiи твое'мъ, совоздви'гнувый ро'дъ человjь'ческiй, 
снизхожде'нiемъ твои'мъ. тjь'мже благода'рственную хвалу` 
тебе` пое'мъ, пра'здникъ пра'зднующе тридне'внагw и= 
свjьтоно'снагw твоегw` воскресе'нiя, во'ньже 
преполове'нiе всечестны'хъ ны'нjь днi'й на'мъ всjь^мъ 
просiя`, i=и~се жизнода'вче, бл~годjь'телю ду'шъ на'шихъ.

Пре'жде честна'гw кр\ста` твоегw`, и= стр\сти, 
чуде'съ пресла^вная соверша'яй въ лю'дехъ, jа='коже 
пи'сано _е='сть посредjь` пра'здника зако'ннагw ста'лъ 
_е=си` хр\сте` всеси'льне, и= всjь^мъ возопи'лъ _е=си`: 
а='ще кто` жа'ждетъ, ко мнjь` самохо'тнjь да прихо'дитъ, 
и= воды` бж~е'ственныя пи'во да почерпе'тъ, и= 
жи'зн_енныя во'ды: жи'зни бо во'ду и= си^лы прему'дрости 
а='зъ всjь^мъ подаю`, jа='кw хотя` человjь'кwмъ 
о_у=подо'бихся, jа='кw чл~вjьколю'бецъ.

Jа='кw на _о=дрjь' мя лежа'ща болjь'зни, 
согрjьше'нiй мои'хъ, хр\сте` многоми'лостиве, и= 
разсла'блена о_у=десы`, jа='кw за вели'кую 
человjьколю'бiя пучи'ну, человjь'къ во'лею бы'въ, ны'нjь 
неви'димw мя` jа='коже разсла'бленнаго воздви'гни, и= 
стезя'ми бж~е'ственныхъ за'повjьдей твои'хъ (л. рк~в) 
тещи` благопоспjьши`: и='же пре'жде стра'сти, лю'демъ 
сп~се _е=вре'йскимъ, чуде'съ мно'жествы предстоя`, jа='кw 
бг~ъ сы'й во'лею стра'ждеши пло'тiю.

И= мине'и г~. Сла'ва: ст~а'гw, а='ще _е='сть: а='ще 
ли ни`, 

Сла'ва, и= ны'нjь: пра'здника, гла'съ в~:

_Е=гда` прише'лъ _е=си` во святи'лище хр\сте` 
бж~е, преполови'вшуся пра'зднику, тогда` лю'ди о_у=чи'лъ 
_е=си`, вопiя`: вjь'руяй въ мя`, а='ще и= о_у='мретъ, 
жи'въ бу'детъ. i=уде'_е распыха'хуся, съ фарiсе'и и= 
саддуке'и и= кни'жники, глаго'люще: кто' _е='сть се'й, 
и='же глаго'летъ хулы`; не помышля'юще, jа='кw ты` _е=си` 
пре'жде всjь'хъ вjь^къ, со _о=ц~е'мъ и= дх~омъ сла'вимый: 
бж~е на'шъ, сла'ва тебjь`.

Прокi'менъ дне`.

На %[стiхо'внjь%] стiхи'ра воскре'сна, гла'съ г~:

Стра'стiю твое'ю хр\сте`, w=мрачи'вый со'лнце, и= 
свjь'томъ твоегw` воскресе'нiя, просвjьти'вый 
вся'ч_еская, прiими` на'шу вече'рнюю пjь'снь 
чл~вjьколю'бче.

Стi'хъ: Къ тебjь` возведо'хъ _о='чи мои`:

Стiхи'ра а=по'стольская: Во всю` зе'млю и=зы'де 
вjьща'нiе ва'ше ст~i'и а=п\сли, i='дwльскую пре'лесть 
разори'сте, бг~оразу'мiе проповjь'давше: се'й до'брый 
по'двигъ ва'шъ _е='сть блаже'ннiи. тjь'мже пое'мъ и= 
славосло'вимъ ва'шя па^мяти.

Стi'хъ: Поми'луй на'съ гд\си, поми'луй на'съ:

Му'чениченъ: Му'ч_еницы твои` гд\си, вjь'рою 
о_у=тве'рждшеся, наде'ждею о_у=крjьпи'вшеся, любо'вiю 
кр\ста` твоегw` душе'внw соедини'вшеся, вра'жiе 
мучи'тельство разруши'ша, и= о_у=лучи'вше вjьнцы`, со 
безпло'тными мо'лятся w= душа'хъ на'шихъ. (л. рк~в w=б.)

Сла'ва, и= ны'нjь: гла'съ г~. Ге'рмана:

Преполови'вшуся пра'зднику, сла'вимъ посредjь` 
земли` спасе'нiе содjь'лавшаго. посредjь` о_у='бw двою` 
разбw'йнику, живо'тъ на дре'вjь ви'сяше, и= ху'лящему 
о_у='бw молча'ше, вjь'рующему же вопiя'ше: дне'сь со 
мно'ю бу'деши въ раи`. сни'де во гро'бъ, плjьни` а='да, 
и= воскре'се тридне'венъ, спаса'яй ду'шы на'шя.

Тропа'рь ст~а'гw, а='ще _е='сть: а='ще ли ни`, 
то'чiю пра'здника.

_Е=ктенiа`, и= w\тпу'стъ.

Въ четверто'къ д~-я седми'цы по па'сцjь, на 
о_у='трени,

на Бг~ъ гд\сь: тропа'рь пра'здника три'жды.

По а~-мъ стiхосло'вiи сjьда'ленъ, гла'съ г~.

Подо'бенъ: Красотjь` дjь'вства:

Вся^ человjь^ческая воспрiи'мъ, вся^ на'ша 
присво'ивъ, на кр\стjь` пригвозди'тися благоволи'лъ 
_е=си` тво'рче мо'й, сме'рть и=зво'ливый претерпjь'ти 
jа='кw человjь'къ, да человjь'чество w\т сме'рти 
и=зба'виши jа='кw бг~ъ. тjь'мже jа='кw жизнода'вцу 
вопiе'мъ ти`: сла'ва хр\сте` воскресе'нiю твоему`.

Стi'хъ: Во всю` зе'млю и=зы'де вjьща'нiе и='хъ:

А=по'стwлъ твои'хъ па'мять гд\си, о_у=ясни'лъ 
_е=си` jа='кw всеси'ленъ, зане` о_у=крjьпи'лъ _е=си` 
и=`хъ, стра^сти твоя^ подража'ти: побjьди'ша му'жески 
велiа'рову си'лу, тjь'мже и= прiя'ша и=сцjьле'нiй 
дарова^нiя. тjь'хъ моли'твами чл~вjьколю'бче, ми'ръ 
пода'ждь лю'демъ твои'мъ. (л. рк~г)

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Му'чениченъ: W=бле'кшеся во все_ору'жiе хр\сто'во, 
и= w=дjь'явшеся во _о=ру'жiе вjь'ры, w=полч_е'нiя вра^жiя 
му'жески низложи'сте: о_у=се'рднw бо наде'ждею жи'зни, 
претерпjь'сте вся^ мучи'телей прещ_е'нiя же и= ра^ны. 
тjь'мже и= вjьнцы` прiя'сте, му'ч_еницы хр\сто'вы, 
терпjьливоду'шнiи.

Сла'ва, и= ны'нjь: бг~оро'диченъ:

Проро'цы проповjь'даша, а=по'столи научи'ша, 
му'ч_еницы и=сповjь'даша, и= мы` вjь'ровахомъ, бц\ду тя` 
вои'стинну ст~у'ю. тjь'мже и= велича'емъ рж\ство` твое` 
несказа'нное.

По в~-мъ стiхосло'вiи сjьда'ленъ, гла'съ и~.

Подо'бенъ: Прему'дрости сло'ва:

Стоя` посредjь` ст~и'лища, преполовля'ющуся 
бж~е'ственнw пра'зднику, жа'ждай, взыва'лъ _е=си`, да 
гряде'тъ ко мнjь` и= пiе'тъ: пiя'й бо w\т сея` 
бж~е'ственныя моея` воды`, рjь'ки и=з\ъ чре'ва и=сточи'тъ 
велjь'нiй мои'хъ, а= и='же вjь'руетъ въ мя`, по'сланнаго 
w\т бж~е'ственнагw роди'теля, со мно'ю просла'вится. 
сегw` ра'ди вопiе'мъ ти`: сла'ва тебjь` хр\сте` бж~е, 
jа='кw бога'тнw и=злiя'лъ _е=си` во'ды твоегw` 
человjьколю'бiя рабw'мъ твои'мъ. [Два'жды].

Воскресе'нiе хр\сто'во: _Псало'мъ н~. Канw'нъ 
пра'здника со i=рмосы` на и~: и= мине'и на д~. Конда'къ 
и= _е=_ксапостiла'рiй пра'здника.

На %[хвали'техъ%] стiхи^ры %[_о=смогла'сника%], 
гла'съ г~:

Во свjь'тjь твое'мъ вл\дко, о_у='зримъ свjь'тъ 
человjьколю'бче: воскре'слъ бо _е=си` и=з\ъ ме'ртвыхъ, 
спасе'нiе ро'ду человjь'ческому да'руяй, да тя` тва'рь 
вся` славосло'витъ _е=ди'наго безгрjь'шнаго, поми'луй 
на'съ. [Два'жды.]

Хр\стw'вы за'пwвjьди непоро'чнw сохра'ншiи ст~i'и 
а=п\сли, (л. рк~г w=б.) ту'не прiя'сте, ту'не подава'ете, 
и=сцjьля'юще стра^сти ду'шъ и= тjьле'съ на'шихъ. тjь'мже 
и=му'ще дерзнове'нiе, того` моли'те, поми'ловатися 
душа'мъ на'шымъ.

Jа='кw свjьти^ла въ мi'рjь сiя'ете, и= по сме'рти 
ст~i'и мч~нцы, по'двигомъ до'брымъ подвиза'вшеся. тjь'мже 
и=му'ще дерзнове'нiе, хр\ста` моли'те, поми'ловатися 
душа'мъ на'шымъ.

Сла'ва, и= ны'нjь, гла'съ д~:

Гд\си, пре'жде честна'гw твоегw` кр\ста`, 
пра'зднику преполови'вшуся, во ст~и'лище вше'лъ _е=си`, 
i=уд_е'и со дерзнове'нiемъ о_у=чя`, мwv"се'емъ и= въ 
зако'нjь тобо'ю законополож_е'ннымъ, о_у=жаса'ющеся же 
хр\сте` твоея` прему'дрости неизрече'нному та'инству, 
_е='же на тя` ропта'нiю въ себjь` за'вистiю поуча'хуся: 
ка'кw се'й вjь'сть пи'смена не о_у=чи'вся; не вjь'дяще 
тебе` сп~са ду'шъ на'шихъ.

На %[стiхо'внjь%] стiхи^ры, и='хже краегране'сiе:

Средопятдеся'тницы. Гла'съ в~.

Подо'бенъ: До'ме _е=vфра'fовъ:

Ве'лiй _е=си` цр~ю`, и= ве'лiя твоя` держа'ва: 
вельми` бо w=бнища'въ, вели'кихъ дарова'нiй вселе'нную 
и=спо'лнилъ _е=си`.

Стi'хъ: Помяни` со'нмъ тво'й, _е=го'же стяжа'лъ 
_е=си` и=спе'рва.

Ста'лъ _е=си` въ хра'мjь и=сточа'я твоя^ струи^, 
пра'зднику преполови'вшуся, и= напая'я жа'ждущыя 
бж~е'ственною бл~года'тiю, бл~гоутро'бне.

Стi'хъ: Бг~ъ же цр~ь на'шъ пре'жде вjь'ка:

Спасти' мя восхотjь'въ, воплоти'лся _е=си` 
пресла'внw w\т дв~ы неискусобра'чныя, и= посредjь` хра'ма 
твоегw` благода'ть мнjь` и=сточи'лъ _е=си`. (л. рк~д)

Сла'ва, и= ны'нjь: гла'съ и~. I=wа'нна 
мона'ха:

Преполови'вшуся пра'зднику пре'жде стра'сти, и= 
сла'внагw воскр\снiя твоегw` гд\си, бы'лъ _е=си` о_у=чя` 
бл~же во ст~и'лищи непокори^выя i=уд_е'и, и= фарiсе'и, и= 
кни'жники, и= вопiя` къ ни'мъ: жа'ждай да гряде'тъ ко 
мнjь` и= пiе'тъ: вjь'руяй въ мя`, воды` жи'зни дх~а 
бж~е'ственнагw рjь'ки потеку'тъ w\т чре'ва _е=гw`: _w 
неизрече'нныя прему'дрости твоегw` хвале'нiя! и='же вся^ 
и=сполня'яй бж~е на'шъ, сла'ва тебjь`.