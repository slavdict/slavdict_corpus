<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

Трiw'дь цвjьтна'я

<::рус> ИЗДАНИЕ МОСКОВСКОЙ ПАТРИАРХИИ МОСКВА 1992

<::слав> По бл~гослове'нiю Ст~jь'йшагw Патрiа'рха 
Моско'вскагw и= всея` Руси` А=ле_ксi'а <::лат> II

<::рус> Издательский отдел Московской Патриархии при 
участии издательско-информационного агенства <((>Голос<))>, 
103031, Москва, ул. Петровка, д. 11/20.

Отпечатано с оригинал-макета на Можайском 
полиграфкомбинате Министерства печати и информации 
Российской Федерации, 143200, г. Можайск, ул. Мира, 93.

Заказ 1189, Тираж 30000 экз. <::слав>

(л. а~)

Пентикоста'рiонъ
сi'есть
пятдеся'тница
съ бг~омъ ст~ы'мъ, w=бдержа'й подоба'ющее _е=му` 
послjь'дованiе.

Во ст~у'ю и= вели'кую недjь'лю па'схи.

W=б\ъ часjь` о_у='треннjьмъ параекклисiа'рхъ взе'мъ 
бл~гослове'нiе о_у= настоя'теля, и=схо'дитъ и= 
о_у=даря'етъ въ вели'кое, и= кле'плетъ дово'льнw. И= 
вше'дъ во хра'мъ, вжига'етъ свjьщы` вся^, и= канди^ла: 
о_у=строя'етъ же сосу'ды два` со о_у='глiемъ горя'щимъ, 
и= влага'етъ въ ни'хъ fv"мiа'ма мно'гw благово'ннагw, и= 
поставля'етъ _е=ди'нъ сосу'дъ среди` цр~кве, другi'й же 
во ст~о'мъ _о=лтарjь`, jа='кw да и=спо'лнится цр~ковь 
вся` благово'нiя. Та'же настоя'тель вше'дъ во ст~ы'й 
_о=лта'рь со i=ере'и и= дiа'коны, w=блача'тся въ ве'сь 
свjьтлjь'йшiй са'нъ. И= раздае'тъ свjьщы` бра'тiи, и= 
взе'млетъ ч\стны'й кр\стъ: кади'ло же взе'млетъ дiа'конъ. 
I=ере'й же ст~о'е _е=v\глiе, и='нъ i=ере'й _о='бразъ 
воскр\снiя хр\сто'ва: и= ста'вятся лице'мъ на за'падъ. И= 
затворя'тъ врата` цр~кw'вная, jа=`же къ за'паду. 
И=схо'дитъ настоя'тель со i=ере'и въ притво'ръ 
сjь'верными две'рьми, пред\ъиду'щымъ пред\ъ ни'мъ 
дiа'конwмъ со двjьма` свjьща'ми, и= _о='ба ли'ка пою'ще 


%[стiхи'ру%], гла'съ s~:

Воскр\снiе твое` хр\сте` сп~се, а='гг~ли пою'тъ на 
нб~сjь'хъ, и= на'съ на земли` сподо'би чи'стымъ се'рдцемъ 
тебе` сла'вити.

Та'же о_у=даря'ютъ во вся^ кампа'ны и= тя^жкая, и= 
кле'плютъ дово'льнw. И= вше'дше въ притво'ръ, ста'нутъ со 
_е=v\глiемъ, и= со (л. а~ w=б.) _о='бразомъ, лице'мъ 
на за'падъ, jа='коже о_у=каза'ся пре'жде. Та'же 
настоя'тель взе'млетъ о_у= дiа'кона кади'ло въ пра'вую 
ру'ку, кр\стъ же въ лjь'вую, и= кади'тъ _о='бразы, и= 
кли'росы, и= бра'тiю по _о=бы'чаю. Дiа'кону же 
преднося'щу пред\ъ ни'мъ свjьщу` горя'щу. Бра'тiя же вси` 
стоя'тъ держа'ще свjьщы` своя^, со внима'нiемъ моля'щеся 
въ себjь`, и= благодаря'ще на'съ ра'ди потрада'вшаго и= 
воскре'сшаго хр\ста` бг~а на'шего. По сконча'нiи же 
кажде'нiя, прихо'дитъ настоя'тель пред\ъ вели'кiя врата` 
цр~кве, и= покади'тъ дiа'кона предстоя'щаго _е=му` со 
свjьще'ю. Тогда` взе'мъ кади'ло дiа'конъ w\т руку` 
настоя'теля, и= покади'тъ самого` настоя'теля. И= па'ки 
воспрiи'мъ настоя'тель кади'ло, ста'въ пред\ъ цр~ко'вными 
две'рьми, зря` на восто'къ, и= назна'менаетъ вели^кiя 
врата` цр~кве, [затвор_е'ная су'ща], кади'ломъ 
кр\сто_обра'знw, три'жды, держя` въ лjь'вой руцjь` 
ч\стны'й кр\стъ, и= свjьти'льникwмъ стоя'щымъ со _о=бою` 
страну`.

И= велегла'снw возгласи'тъ:

Сла'ва ст~jь'й, и= _е=диносу'щнjьй, и= 
животворя'щей, и= нераздjьли'мjьй тр\оцjь, всегда`, 
ны'нjь и= при'снw, и= во вjь'ки вjькw'въ.

И= на'мъ w\твjьща'ющымъ: А=ми'нь.

Начина'етъ настоя'тель, съ про'чими служи'тели, 
велегла'снw настоя'щiй тропа'рь, во гла'съ _е~:

Хр\сто'съ воскре'се и=з\ъ ме'ртвыхъ, сме'ртiю 
сме'рть попра'въ, и= су'щымъ во гробjь'хъ живо'тъ 
дарова'въ.

И= мы` то'йжде пое'мъ подо'бнjь, со сладкопjь'нiемъ. 
Пое'тся же се'й тропа'рь три'жды w\т настоя'теля, и= 
три'жды w\т на'съ.

Та'же настоя'тель глаго'летъ стiхи`:

Пе'рвый стi'хъ: Да воскре'снетъ бг~ъ, и= 
расточа'тся врази` _е=гw`, и= да бjьжа'тъ w\т лица` 
_е=гw` ненави'дящiи _е=го`.

И= на кi'йждо стi'хъ мы` пое'мъ тропа'рь: 
Хр\сто'съ воскр~се: ве'сь по _е=ди'ножды. (л. в~)

Вторы'й стi'хъ: Jа='кw и=счеза'етъ ды'мъ, да 
и=сче'знутъ, jа='кw та'етъ во'скъ w\т лица` _о=гня`. 
Хр\сто'съ воскре'се: _е=ди'ножды.

Тре'тiй стi'хъ: Та'кw да поги'бнутъ грjь'шницы w\т 
лица` бж~iя, а= пра'в_едницы да возвеселя'тся. 
Хр\сто'съ воскре'се: _е=ди'ножды.

Се'й де'нь _е=го'же сотвори` гд\сь, возра'дуемся 
и= возвесели'мся во'нь. Хр\сто'съ воскре'се: 
_е=ди'ножды.

Сла'ва: Хр\сто'съ воскре'се: _е=ди'ножды.

И= ны'нjь: Хр\сто'съ воскре'се: _е=ди'ножды.

Та'же настоя'тель пое'тъ вы'шшимъ гла'сомъ: 
Хр\сто'съ воскре'се и=з\ъ ме'ртвыхъ, сме'ртiю сме'рть 
попра'въ. И= w\тверза'етъ врата`.

Вхо'дитъ настоя'тель съ честны'мъ кр\сто'мъ, 
пред\ъиду'щымъ _е=му` со двjьма` лампа'дами: И= бра'тiямъ 
пою'щымъ: И= су'щымъ во гробjь'хъ живо'тъ дарова'въ. 
Та'же о_у=даря'ютъ во вся` кампа'ны: и= кле'плютъ 
дово'льнw, три` зво'ны.

Вше'дъ же настоя'тель со i=ере'и во ст~ы'й 
_о=лта'рь. И= дiа'конъ глаго'летъ _е=ктенiю` вели'кую: 
Ми'ромъ гд\су помо'лимся: Возгла'съ: Jа='кw 
подоба'етъ тебjь` вся'кая сла'ва:

И= начина'етъ предстоя'тель канw'нъ, творе'нiе 
гд\си'на i=wа'нна дамаскина`. Гла'съ а~. i=рмо'съ: 
Воскр\снiя де'нь: I=рмосы` на д~: И= тропари` на 
в~_i, съ припjь'вы: Хр\сто'съ воскре'се и=з\ъ 
ме'ртвыхъ. И= па'ки послjьди` кi'йждо ли'къ i=рмо'съ. 
Послjьди' же на схо'дjь катава'сiа, i=рмо'съ то'йже: 
Воскр\снiя де'нь: И= по не'мъ: Хр\сто'съ воскре'се: 
ве'сь три'жды.Твори'тъ же нача'ло канw'на на ку'юждо 
пjь'снь всегда` предстоя'тель, десно'й и=ли` лjь'вой 
странjь` случи'вшейся нача'ти. И= кади'тъ въ нача'лjь 
канw'на ст~ы'я i=кw'ны, и= _о='ба ли'ки и= бра'тiю по 
чи'ну. И= по ко'ейждо пjь'сни быва'етъ _е=ктенiа` ма'лая 
внjь` _о=лтаря`, jа='коже рjь'хомъ, во ст~ы'й се'й де'нь. 
Возгла'съ вну'трь _о=лтаря` w\т i=ере'а. По а~-й пjь'сни 
пое'тъ десна'я страна`. По г~-й же пое'тъ лjь'вая. Си'це 
пое'мъ и= по про'чихъ пjь'снехъ. (л. в~ w=б.)

Канw'нъ, гла'съ а~.

Пjь'снь а~.

I=рмо'съ: Воскресе'нiя де'нь, просвjьти'мся 
лю'дiе: па'сха, гд\сня па'сха! w\т сме'рти бо къ жи'зни, 
и= w\т земли` къ нб~си`, хр\сто'съ бг~ъ на'съ преведе`, 
побjь'дную пою'щыя.

Припjь'въ: Хр\сто'съ воскре'се и=з\ъ ме'ртвыхъ.

W=чи'стимъ чу^вствiя, и= о_у='зримъ непристу'пнымъ 
свjь'томъ воскресе'нiя, хр\ста` блиста'ющася, и= 
ра'дуйтеся, реку'ща jа='снw да о_у=слы'шимъ, побjь'дную 
пою'ще.

Нб~са` о_у=`бо досто'йнw да веселя'тся, земля' же 
да ра'дуется, да пра'зднуетъ же мi'ръ, ви'димый же ве'сь 
и= неви'димый: хр\сто'съ бо воста`, весе'лiе вjь'чное.

Та'же, _е=ктенiа`. И= возгла'съ: Jа='кw твоя` 
держа'ва, и= твое` _е='сть цр\ство, и= си'ла, сла'ва 
_о=ц~а`, и= сн~а, и= ст~а'гw дх~а, ны'нjь и= при'снw, и= 
во вjь'ки вjькw'въ. 

Пjь'снь г~.

I=рмо'съ: Прiиди'те пи'во пiе'мъ но'вое, не w\т 
ка'мене непло'дна чудодjь'емое, но нетлjь'нiя 
и=сто'чникъ, и=з\ъ гро'ба w=дожди'вша хр\ста`, въ не'мже 
о_у=твержда'емся.

Ны'нjь вся^ и=спо'лнишася свjь'та, нб~о же и= 
земля` и= преиспw'дняя: да пра'зднуетъ о_у=`бо вся` 
тва'рь воста'нiе хр\сто'во, въ не'мже о_у=твержда'ется.

Вчера` спогребо'хся тебjь` хр\сте`, совостаю` 
дне'сь воскр\сшу тебjь`, сраспина'хся тебjь` вчера`, 
са'мъ мя` спросла'ви сп~се во цр\ствiи твое'мъ.

Та'же, _е=ктенiа`, и= возгла'съ: Jа='кw ты` _е=си` 
бг~ъ на'шъ, и= тебjь` сла'ву возсыла'емъ, _о=ц~у`, и= 
сн~у, и= ст~о'му дх~у ны'нjь и= при'снw, и= во вjь'ки 
вjькw'въ. (л. г~)

V=пакои`, гла'съ д~: Предвари'вшыя о_у='тро jа=`же 
w= марi'и, и= w=брjь'тшыя ка'мень w\твале'нъ w\т гро'ба, 
слы'шаху w\т а='гг~ла: во свjь'тjь присносу'щнjьмъ 
су'щаго, съ ме'ртвыми что` и='щете jа='кw человjь'ка; 
ви'дите грw'бныя пел_ены`, тецы'те, и= мi'ру 
проповjь'дите, jа='кw воста` гд\сь, о_у=мертви'вый 
сме'рть, jа='кw _е='сть сн~ъ бг~а, спаса'ющагw ро'дъ 
человjь'ческiй.

И= чте'нiе въ григо'рiи бг~осло'вjь, _е=гw'же 
нача'ло: На стра'жи мое'й ста'ну: По чте'нiи же па'ки 
вжига'ютъ свjьщы` бра'тiя.

Пjь'снь д~.

I=рмо'съ: На бж~е'ственнjьй стра'жи, 
бг~оглаго'ливый а=вваку'мъ да ста'нетъ съ на'ми, и= 
пока'жетъ свjьтоно'сна а='гг~ла, jа='снw глаго'люща: 
дне'сь спасе'нiе мi'ру, jа='кw воскре'се хр\сто'съ, 
jа='кw всеси'ленъ.

Му'жескiй о_у='бw по'лъ, jа='кw разве'рзый 
дjь'вственную о_у=тро'бу, jа=ви'ся хр\сто'съ: jа='кw 
чл~вjь'къ же, а='гнецъ нарече'ся: непоро'ченъ же, jа='кw 
невку'сенъ скве'рны, на'ша па'сха, и= jа='кw бг~ъ 
и='стиненъ соверше'нъ рече'ся.

Jа='кw _е=динолjь'тный а='гнецъ, бл~гослове'нный 
на'мъ вjьне'цъ хр\сто'съ, во'лею за всjь'хъ закла'нъ 
бы'сть, па'сха чисти'тельная, и= па'ки и=з\ъ гро'ба 
кра'сное пра'вды на'мъ возсiя` со'лнце.

Бг~о_оц~ъ о_у='бw дв~дъ пред\ъ сjь'ннымъ 
ковче'гомъ скака'ше и=гра'я, лю'дiе же бж~iи ст~i'и, 
_о=бразw'въ сбытiе` зря'ще, весели'мся бж~е'ственнjь, 
jа='кw воскре'се хр\сто'съ, jа='кw всеси'ленъ.

_Е=ктенiа`, и= возгла'съ: Jа='кw бл~гъ и= 
человjьколю'бецъ бг~ъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ. (л. г~ w=б.)

Пjь'снь _е~.

I=рмо'съ: О_у='тренюемъ о_у='треннюю глубоку`, и= 
вмjь'стw мv'ра пjь'снь принесе'мъ вл\дцjь, и= хр\ста` 
о_у='зримъ пра'вды со'лнце, всjь^мъ жи'знь возсiя'юща.

Безмjь'рное твое` бл~гоутро'бiе а='довыми 
о_у='зами содержи'мiи зря'ще, къ свjь'ту и=дя'ху хр\сте`, 
весе'лыми нога'ми, па'сху хва'ляще вjь'чную.

Присту'пимъ свjьщено'снiи, и=сходя'щу хр\сту` 
и=з\ъ гро'ба jа='кw жениху`, и= спра'зднуимъ 
любопра'зднственными чи'нми па'сху бж~iю спаси'тельную.

_Е=ктенiа`, и= возгла'съ: Jа='кw святи'ся и= 
просла'вися преч\стно'е и= великолjь'пое и='мя твое`, 
_о=ц~а`, и= сн~а, и= ст~а'гw дх~а, ны'нjь и= при'снw, и= 
во вjь'ки вjькw'въ.

Пjь'снь s~.

I=рмо'съ: Снизше'лъ _е=си` въ преиспw'дняя земли` 
и= сокруши'лъ _е=си` вер_еи` вjь'чныя, содержа'щыя 
свя^занныя хр\сте`, и= тридне'венъ jа='кw w\т ки'та 
i=w'на, воскре'слъ _е=си` w\т гро'ба.

Сохрани'въ цjь'ла зна'м_енiя хр\сте`, воскре'слъ 
_е=си` w\т гро'ба, ключи` дв~ы не вреди'вый въ рж\ствjь` 
твое'мъ, и= w\тве'рзлъ _е=си` на'мъ ра^йскiя дв_е'ри.

Сп~се мо'й, живо'е же и= неже'ртвенное заколе'нiе, 
jа='кw бг~ъ са'мъ себе` во'лею приве'дъ _о=ц~у`, 
совоскреси'лъ _е=си` всеро'днаго а=да'ма, воскре'съ w\т 
гро'ба.

_Е=ктенiа`, и= возгла'съ: Ты' бо _е=си` цр~ь 
ми'ра, и= сп~съ ду'шъ на'шихъ, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Та'же конда'къ, гла'съ и~:

А='ще и= во гро'бъ снизше'лъ _е=си` безсме'ртне, 
но а='дову разруши'лъ _е=си` си'лу, и= воскре'слъ _е=си` 
jа='кw побjьди'тель (л. д~) хр\сте` бж~е, жена'мъ 
мv"роно'сицамъ вjьща'вый: ра'дуйтеся, и= твои'мъ 
а=п\слwмъ ми'ръ да'руяй, па'дшымъ подая'й воскресе'нiе.

I='косъ:

_Е='же пре'жде со'лнца сл~нце заше'дшее и=ногда` 
во гро'бъ, предвари'ша ко о_у='тру, и='щущыя jа='кw дне` 
мv"ронw'сицы дjь^вы, и= друга` ко друзjь'й вопiя'ху: _w 
други'ни! прiиди'те, воня'ми пома'жемъ тjь'ло живоно'сное 
и= погребе'ное, пло'ть воскреси'вшагw па'дшаго а=да'ма, 
лежа'щую во гро'бjь. и='демъ, потщи'мся jа='коже волсви`, 
и= поклони'мся, и= принесе'мъ мv^ра jа='кw да'ры, не въ 
пелена'хъ, но въ плащани'цjь w=бви'тому, и= пла'чимъ, и= 
возопiи'мъ: _w вл\дко, воста'ни, па'дшымъ подая'й 
воскресе'нiе.

Сv"на_кса'рь, во ст~у'ю и= вели'кую недjь'лю 
па'схи.

Стiхи`: Хр\сто'съ сше'дъ къ борьбjь` а='довjь 
_е=ди'нъ.

Мнw'гiя взе'мъ побjь'ды коры^сти, взы'де.

Во ст~у'ю и= вели'кую недjь'лю па'схи, са'мое 
живоно'сное воскресе'нiе пра'зднуемъ гд\са бг~а и= сп~са 
на'шегw i=и~са хр\ста`, _е='же о_у='бw и= па'сху 
и=мену'емъ: jа='же _е=вре'йскою бесjь'дою преведе'нiе 
толку'ется. То'й бо _е='сть де'нь, во'ньже бг~ъ въ 
нача'лjь мi'ръ w\т небытiя` приведе`. Въ то'й де'нь 
i=и~льт_ескiя лю'ди, сквозjь` чермно'е мо'ре прове'дъ, 
w\т фараw'новыхъ и=схища'етъ ру'къ. Въ то'й па'ки съ 
нб~се` соше'дъ, во о_у=тро'бу дв~ы всели'ся: и= ны'нjь 
и=з\ъ а='довыхъ сокро'вищъ человjь'ческое _е=стество` 
все` и=схити'въ, на нб~са` возведе`, и= къ дре'внему 
достоя'нiю приведе` нетлjь'нiя. _О=ба'че соше'дъ во 
а='дъ, не всjь'хъ воскреси`, но _е=ли'цы вjь'ровати 
_е=му` и=зво'лиша: ду'шы же jа=`же w\т вjь'ка ст~ы'хъ 
ну'ждею держи^мыя w\т а='да свободи`, и= всjь^мъ даде` на 
нб~са` взы'ти. Сегw` ра'ди ра'дующеся преесте'ственнjь со 
свjь'тлостiю воскр\снiе пра'зднуемъ, ра'дость 
w=бразу'юще, _е='юже _е=стество` на'ше милосе'рдiя ра'ди 
мл\сти бж~iя w=богати'ся: та'кожде и= вражды` 
разруше'нiе, и= _е='же съ бг~омъ (л. д~ w=б.) соедине'нiе 
и= съ самjь'ми а='гг~лы показу'юще, _о=бы'чное 
содjьва'емъ цjьлова'нiе. Гд\сне же воскресе'нiе бы'сть 
си'це: во'инwмъ стрегу'щымъ гро'бъ, w= полу'нощи тру'съ 
быва'етъ: соше'дъ бо а='гг~лъ, ка'мень w\тваля'етъ w\т 
две'рей гро'ба, стра'жiе же о_у=жаса'ющеся бjь'гаютъ. И= 
прихожде'нiе здjь` жена'мъ быва'етъ въ суббw'ту по'здjь, 
jа='коже w\т полсуббw'тныя но'щи. И= пе'рвjье о_у='бw 
воскр\снiе бж~iи мт~ри познава'емо быва'етъ пря'мw 
сjьдя'щей гро'ба съ магдали'нею, jа='коже глаго'летъ 
матfе'й. Но да не сомни'ло бы ся воскр\снiе, за _е='же къ 
ма'тери присвое'нiя, _е=v\глi'сти глаго'лютъ: пе'рвjье 
jа=вля'ется магдали'ни марi'и, _о=на' же и= на ка'мени 
а='гг~ла ви'дjь: и= прини'кши па'ки су'щыя вну'трь 
зри'тъ, и='же о_у='бw и= гд\сне воскр\снiе возвjьща'ютъ: 
воста' бо, глаго'лютъ, нjь'сть здjь`: се` мjь'сто, 
и=дjь'же положи'ша _е=го`. Тече'тъ о_у='бw сiя` 
слы'шавши, и= къ теплjь'йшымъ w\т о_у=чени^къ прихо'дитъ, 
къ петру` и= i=wа'нну, и= воскр\снiе си^мъ 
благовjьству'етъ. Возвраща'ющися же _е='й съ друго'ю 
марi'ею, срjь'те я=` хр\сто'съ, глаго'ля: ра'дуйтеся. 
Подоба'ше бо пе'рвjье слы'шавшему ро'ду: въ печа'лехъ 
роди'ши ча^да, тому` пре'жде и= ра'дость внуши'ти. Сiя^ 
же любо'вiю побjьжда'_емыя приступа'ютъ, и= пречи'стыма 
нога'ма _е=гw` каса'ются, _о=па'снjьйше разумjь'ти 
хотя'ще. А=п\сла же ко гро'бу притеко'ста, i=wа'ннъ 
о_у='бw прини'къ то'чiю во гро'бъ, w\ти'де. Пе'тръ же 
вну'трь вхо'дитъ, и= и=спы'тнjьйше зри'тъ, плащани'цjь же 
каса'ется и= сударе'ви. Па'ки же магдали'на прихо'дитъ ко 
гро'бу w= о_у='трени, со други'ми жена'ми, ви^дjьнная 
о_у=вjь'рити хотя'щи _о=па'снjь. О_у= внjь'шнихъ же 
стоя'щи рыда'ше, вну'трь же гро'ба прини'кши, зри'тъ два` 
а='гг~ла блиста'ющася свjь'тлостiю, и= а='ки претя'ща 
_е='й, и= глаго'люща: же'но, что` пла'чеши; и= кого` 
и='щеши; I=и~са и='щете назаряни'на распя'таго: воста`, 
нjь'сть здjь`. И= а='бiе воста'ша пристра'шни, ви'дjьвше 
гд\са. Тjь'мже _о=на` w=бра'щшися вспя'ть, ви'дитъ 
хр\ста` стоя'ща, вертогра'даря же _е=го` бы'ти мня'щи, 
[зане` въ вертогра'дjь гро'бъ бы'сть,] глаго'летъ: гд\си, 
а='ще ты` _е=си` взя'лъ _е=го`, рцы' ми, гдjь` _е=си` 
положи'лъ _е=го`; и= а='зъ возму` _е=го`. Па'ки же сп~съ 
ко а='гг~лwмъ помаа'въ, глаго'летъ къ магдали'ни: марi'е. 
_О=на' же сла'дкiй и= _о=бы'чный хр\сто'въ w=щути'вши 
гла'съ, (л. _е~) прикосну'тися _е=му` хотя'ше. _О='нъ же 
глаго'летъ: не прикаса'йся мнjь`, не о_у= бо взыдо'хъ ко 
_о=ц~у` моему`, jа='коже ты` помышля'еши, _е=ще` 
чл~вjь'ка мя` бы'ти непщу'ющи: и=ди' же къ бра'тiи мое'й, 
и= рцы` и=`мъ, _е=ли^ка же ви'дjьла _е=си` и= слы'шала. 
И= сiе` о_у='бw магдали'на дjь'лаетъ. Свита'ющу же дню` 
па'ки о_у= гро'ба съ про'чими быва'етъ. Су'щiи же со 
i=wа'нною и= салwмi'ею, возсiя'вшу со'лнцу прiидо'ша. И= 
про'стw рещи`, разли'чнw _е='же на гро'бъ же'нъ 
прихожде'нiе бы'сть, въ ни'хже бjь` и= бц\да: та' бо 
_е='сть, ю='же i=wсi'еву глаго'летъ мр~i'ю _е=v\глiе. 
i=w'сифовъ же бjь` сы'нъ се'й i=wсi'й. Въ неизвjь'стномъ 
о_у='бw _е='сть, въ кi'й ча'съ воскре'се гд\сь: нjь'цыи 
о_у='бw въ пе'рвое куроглаше'нiе глаго'лютъ: друзi'и же 
_е=гда` тру'съ бы'сть, и= разли'чнw друзi'и. Си^мъ же 
та'кw бы'вшымъ, се` нjь'цыи w\т кустwдi'и доше'дше, 
возвjьсти'ша а=рхiере'_емъ содjь^явшаяся. _О=ни' же 
сре'брениками и=`хъ о_у=мзди'вше, повину'ютъ рещи`: 
jа='кw о_у=ченицы` _е=гw` прише'дше но'щiю, о_у=крадо'ша 
_е=го`. Въ ве'черъ настоя'щагw дне`, о_у=ченикw'мъ во 
_е=ди'но собра^нымъ стра'ха ра'ди i=уде'йскагw, и= 
две'ремъ тве'рдw заключ_е'нымъ, вхо'дитъ къ ни'мъ i=и~съ, 
jа='кw въ нетлjь'ннjьмъ тjьлеси` бjь`, и= ми'ръ _о=бы'чнw 
си^мъ благовjьству'етъ. _О=ни' же сего` ви'дjьвше, 
премно'гw возра'довашася, и= дунове'нiемъ 
соверше'ннjьйшее всест~а'гw дх~а дjь'йство прiе'млютъ. 
Ка'кw же тридне'вное воскр\снiе гд\сне; вjь'ждь си'це: 
Ве'черъ четвертка`, и= де'нь пятка`, та'кw бо 
нощеде'нство _е=вре'_е и=счита'ютъ, де'нь _е=ди'нъ. 
Пятка` па'ки но'щь, и= суббw'та вся`, друго'е 
нощеде'нство, се` де'нь вторы'й. Па'ки суббw'тная но'щь, 
и= недjь'ли де'нь, w\т ча'сти бо нача'ла все` 
прiе'млется, тре'тiе нощеде'нство: се` де'нь тре'тiй. 
И=ли` си'це: Въ тре'тiй ча'съ пятка` ра'спятъ бы'сть 
хр\сто'съ. Та'же w\т шеста'гw часа` до девя'тагw тма` 
бы'сть, сiе` но'щь ми` разумjь'й, се` w\т тре'тiягw да'же 
до девя'тагw _е=ди'но нощеде'нство. Та'же па'ки по тмjь`, 
де'нь и= но'щь пятка`, се` два` нощед_е'нства. Де'нь 
суббw'ты, и= но'щь _е=я` па'ки, се` три` нощед_е'нства, 
по _е=v\глi'сту глаго'лющему: свита'ющу во _е=ди'ну w\т 
суббw'тъ. А='ще ли въ тре'тiй w=бjьща'въ 
w=благодjь'тельствова на'съ сп~съ, скорjь'йше содjь'ла 
бл~годjь'йство. и= та'кw бл~года'ть, и= сла'ва _е=му` во 
вjь'ки вjькw'въ. а=ми'нь. (л. _е~ w=б.)

Та'же глаго'лемъ:

Воскресе'нiе хр\сто'во ви'дjьвше, поклони'мся 
ст~о'му гд\су i=и~су, _е=ди'ному безгрjь'шному. кр\сту` 
твоему` покланя'емся хр\сте`, и= ст~о'е воскресе'нiе 
твое` пое'мъ и= сла'вимъ: ты' бо _е=си` бг~ъ на'шъ, 
ра'звjь тебе` и=но'гw не зна'емъ, и='мя твое` и=мену'емъ. 
прiиди'те вси` вjь'рнiи, поклони'мся ст~о'му хр\сто'ву 
воскресе'нiю: се' бо прiи'де кр\сто'мъ ра'дость всему` 
мi'ру. всегда` бл~гословя'ще гд\са, пое'мъ воскресе'нiе 
_е=гw`: распя'тiе бо претерпjь'въ, сме'ртiю сме'рть 
разруши`. [Три'жды.]

Воскре'съ i=и~съ w\т гро'ба, jа='коже прорече`, 
даде` на'мъ живо'тъ вjь'чный и= ве'лiю ми'лость. 
[Три'жды.]

Пjь'снь з~.

I=рмо'съ: _О='троки w\т пе'щи и=зба'вивый, бы'въ 
человjь'къ, стра'ждетъ jа='кw сме'ртенъ, и= стра'стiю 
сме'ртное въ нетлjь'нiя w=блачи'тъ благолjь'пiе, _е=ди'нъ 
бл~гослове'нъ _о=ц~_е'въ бг~ъ, и= препросла'вленъ.

Ж_ены` съ мv'ры бг~ому^дрыя въ слjь'дъ тебе` 
теча'ху: _е=го'же jа='кw ме'ртва со слеза'ми и=ска'ху, 
поклони'шася ра'дующыяся живо'му бг~у, и= па'сху та'йную 
твои'мъ хр\сте` о_у=ченикw'мъ бл~говjьсти'ша.

Сме'рти пра'зднуемъ о_у=мерщвле'нiе, а='дово 
разруше'нiе, и=но'гw житiя` вjь'чнагw нача'ло, и= 
и=гра'юще пое'мъ вино'внаго, _е=ди'наго бл~гослове'ннаго 
_о=ц~_е'въ бг~а, и= препросла'вленнаго.

Jа='кw вои'стинну сщ~е'нная, и= всепра'зднственная 
сiя` спаси'тельная но'щь, и= свjьтоза'рная, 
свjьтоно'снагw дне`, воста'нiя су'щи провозвjь'стница: въ 
не'йже безлjь'тный свjь'тъ и=з\ъ гро'ба пло'тски всjь^мъ 
возсiя`. (л. s~)

_Е=ктенiа`, и= возгла'съ. Бу'ди держа'ва цр\ствiя 
твоегw` бл~гослове'нна и= препросла'вленна, _о=ц~а`, и= 
сн~а, и= ст~а'гw дх~а, ны'нjь и= при'снw, и= во вjь'ки 
вjькw'въ.

Пjь'снь и~.

I=рмо'съ: Се'й нарече'нный и= ст~ы'й де'нь, 
_е=ди'нъ суббw'тъ цр~ь и= гд\сь, пра'здникwвъ пра'здникъ, 
и= торжество` _е='сть торже'ствъ: во'ньже благослови'мъ 
хр\ста` во вjь'ки.

Прiиди'те но'вагw вiногра'да рожде'нiя, 
бж~е'ственнагw весе'лiя, въ наро'читомъ дни` воскр\снiя, 
цр\ствiя хр\сто'ва прiwбщи'мся, пою'ще _е=го` jа='кw бг~а 
во вjь'ки.

Возведи` _о='крестъ _о='чи твои` сiw'не и= ви'ждь: 
се' бо прiидо'ша къ тебjь` jа='кw бг~освjь^тлая 
свjьти^ла, w\т за'пада, и= сjь'вера, и= мо'ря, и= 
восто'ка ча'да твоя^, въ тебjь` благословя^щая хр\ста` во 
вjь'ки.

Тр\оченъ:

_О='ч~е вседержи'телю, и= сло'ве, и= дш~е, треми` 
соединя'емое во v=поста'сjьхъ _е=стество`, 
пресу'щественне и= пребж~е'ственне, въ тя` кр\сти'хомся, 
и= тя` бл~гослови'мъ во вся` вjь'ки.

Та'же, _е=ктенiа`, и= возгла'съ: Jа='кw 
бл~гослови'ся и='мя твое`, и= просла'вися цр\ство твое`, 
_о=ц~а`, и= сн~а, и= ст~а'гw дх~а, ны'нjь и= при'снw, во 
вjь'ки вjькw'въ.

Припjь'вы на f~-й пjь'сни:

Вели'читъ душа` моя` воскре'сшаго тридне'внw w\т 
гро'ба, хр\ста` жизнода'вца. И= i=рмо'съ: Свjьти'ся:

И= вторы'й ли'къ пое'тъ то'йже припjь'въ, и= 
i=рмо'съ.

Та'же, пе'рвый ли'къ пое'тъ вторы'й припjь'въ: 
Вели'читъ душа` моя` во'лею страда'вша, и= погребе'на, 
и= воскре'сшаго тридне'внw w\т гро'ба. И= i=рмо'съ: 
Свjьти'ся: И= вторы'й ли'къ пое'тъ то'йже припjь'въ 
и= i=рмо'съ. (л. s~ w=б.)

Та'же, пе'рвый ли'къ пое'тъ тре'тiй припjь'въ: 
Хр\сто'съ но'вая па'сха, же'ртва жива'я, а='гнецъ бж~iй 
взе'мляй грjьхи` ми'ра. И= стi'хъ.

И= вторы'й ли'къ пое'тъ то'йже припjь'въ, и= 
стi'хъ.

Та'же, пе'рвый ли'къ пое'тъ четве'ртый припjь'въ: 
А='гг~лъ вопiя'ше бл~года'тнjьй: чи'стая дв~о, 
ра'дуйся, и= па'ки реку`, ра'дуйся: тво'й сн~ъ воскре'се 
тридне'венъ w\т гро'ба, и= м_е'ртвыя воздви'гнувый, 
лю'дiе весели'теся. И= стi'хъ:

И= вторы'й ли'къ пое'тъ то'йже припjь'въ, и= 
стi'хъ.

И= про'чихъ _о='смь припjь'вwвъ припjьва'ютъ по 
_е=ди'ножды ко стiхw'мъ:

Возбуди'лъ _е=си` о_у=сну'въ м_е'ртвыя w\т вjь'ка, 
ца'рски рыка'вый jа='кw w\т i=у'ды ле'въ.

Магдали'на марi'а притече` ко гро'бу, и= хр\ста` 
ви'дjьвши, jа='кw вертогра'даря вопроша'ше.

А='гг~лъ w=блиста'яй жена'мъ вопiя'ше: преста'ните 
w\т сле'зъ, jа='кw хр\сто'съ воскре'се.

Хр\сто'съ воскре'се, сме'рть попра'вый, и= 
м_е'ртвыя воздви'гнувый, лю'дiе весели'теся.

Дне'сь вся'ка тва'рь весели'тся и= ра'дуется: 
jа='кw хр\сто'съ воскре'се, и= а='дъ плjьни'ся.

Дне'сь вл\дка плjьни` а='да, воздви'гнувый 
ю='зники, jа=`же w\т вjь'ка и=мя'ше лю'тjь w=держи^мыя.

Вели'читъ душа` моя` трiv"поста'снагw и= 
нераздjь'льнагw бж~ества` держа'ву.

Ра'дуйся дв~о, ра'дуйся, ра'дуйся бл~гослове'нная, 
ра'дуйся препросла'вленная: тво'й бо сн~ъ воскре'се 
тридне'венъ w\т гро'ба.

Послjьди' же пе'рвый ли'къ пое'тъ па'ки пе'рвый 
припjь'въ и= i=рмо'съ. (л. з~)

Та'же _о='ба ли'ка, соше'дшеся вку'пjь, пою'тъ 
i=рмо'съ, и= тропа'рь: Хр\сто'съ воскре'се: 
три'жды.

Пjь'снь f~.

I=рмо'съ: Свjьти'ся, свjьти'ся но'вый 
i=ерусали'ме: сла'ва бо гд\сня на тебjь` возсiя`. лику'й 
ны'нjь, и= весели'ся сiw'не. ты' же чи'стая красу'йся 
бц\де, w= воста'нiи рождества` твоегw`.

_W бж~е'ственнагw, _w любе'знагw, _w сладча'йшагw 
твоегw` гла'са! съ на'ми бо нело'жнw w=бjьща'лся _е=си` 
бы'ти, до сконча'нiя вjь'ка хр\сте`: _е=го'же вjь'рнiи, 
о_у=твержде'нiе наде'жди и=му'ще, ра'дуемся.

_W па'сха ве'лiя и= сщ~е'ннjьйшая, хр\сте`! _w 
му'дросте, и= сло'ве бж~iй, и= си'ло! подава'й на'мъ 
и='стjье тебе` причаща'тися, въ невече'рнjьмъ дни` 
цр\ствiя твоегw`.

_Е=ктенiа`, и= возгла'съ: Jа='кw тя` хва'лятъ вся^ 
си^лы нб\сныя, _о=ц~а`, и= сн~а, и= ст~а'го дх~а, и= 
тебjь` сла'ву возсыла'ютъ, ны'нjь и= при'снw, и= во 
вjь'ки вjькw'въ.

_Е=_ксапостiла'рiй. Самогла'сенъ:

Пло'тiю о_у=сну'въ, jа='кw ме'ртвъ цр~ю` и= гд\си, 
тридне'венъ воскре'слъ _е=си`, а=да'ма воздви'гъ w\т 
тли`, и= о_у=праздни'въ сме'рть: па'сха нетлjь'нiя, мi'ра 
спасе'нiе. [Три'жды.]

На %[хвали'техъ%], Вся'кое дыха'нiе: на гла'съ 
а~. Поста'вимъ стiхи` д~ и= пое'мъ стiхи^ры воскре'сны, 
гла'съ а~.

Стi'хъ: Хвали'те _е=го` на си'лахъ _е=гw`, 
хвали'те _е=го` по мно'жеству вели'чествiя _е=гw`.

Пое'мъ твою` хр\сте` спаси'тельную стра'сть, и= 
сла'вимъ твое` воскресе'нiе. (л. з~ w=б.)

Стi'хъ: Хвали'те _е=го` во гла'сjь тру'бнjьмъ, 
хвали'те _е=го` во _псалти'ри и= гу'слехъ.

Кр\стъ претерпjь'вый, и= сме'рть о_у=праздни'вый, 
и= воскресы'й и=з\ъ ме'ртвыхъ, о_у=мири` на'шу жи'знь 
гд\си, jа='кw _е=ди'нъ всеси'ленъ.

Стi'хъ: Хвали'те _е=го` въ тv"мпа'нjь и= ли'цjь, 
хвали'те _е=го` во стру'нахъ и= _о=рга'нjь.

А='да плjьни'вый, и= человjь'ка воскреси'вый, 
воскресе'нiемъ твои'мъ хр\сте`, сподо'би ны` чи'стымъ 
се'рдцемъ, тебе` пjь'ти и= сла'вити.

Стi'хъ: Хвали'те _е=го` въ кv"мва'лjьхъ 
доброгла'сныхъ, хвали'те _е=го` въ кv"мва'лjьхъ 
восклица'нiя, вся'кое дыха'нiе да хва'литъ гд\са.

Бг~олjь'пное твое` снизхожде'нiе сла'вяще, пое'мъ 
тя` хр\сте`: роди'лся _е=си` w\т дв~ы, и= неразлуче'нъ 
бы'лъ _е=си` w\т _о=ц~а`: пострада'лъ _е=си` jа='кw 
человjь'къ, и= во'лею претерпjь'лъ _е=си` кр\стъ, 
воскре'слъ _е=си` w\т гро'ба jа='кw w\т черто'га 
произше'дъ, да спасе'ши мi'ръ, гд\си сла'ва тебjь`.

Та'же совоку'пльшеся _о='ба ли'ка, пою'тъ %[стiхи^ры 
па'схи%]. Гла'съ _е~.

Стi'хъ: Да воскре'снетъ бг~ъ, и= расточа'тся 
врази` _е=гw`.

Па'сха сщ~е'нная на'мъ дне'сь показа'ся: па'сха 
но'ва ст~а'я: па'сха та'инственная: па'сха всечестна'я: 
па'сха хр\сто'съ и=зба'витель: па'сха непоро'чная: па'сха 
вели'кая: па'сха вjь'рныхъ: па'сха дв_е'ри ра^йскiя на'мъ 
w\тверза'ющая: па'сха всjь'хъ w=свяща'ющая вjь'рныхъ.

Стi'хъ: Jа='кw и=счеза'етъ ды'мъ, да и=сче'знутъ.

Прiиди'те w\т видjь'нiя ж_ены` бл~говjь^стницы, и= 
сiw'ну рцы'те: прiими` w\т на'съ ра'дости бл~говjь'щенiя, 
воскресе'нiя хр\сто'ва: красу'йся, лику'й, и= ра'дуйся 
i=ерусали'ме, цр~я` хр\ста` о_у=зрjь'въ и=з\ъ гро'ба, 
jа='кw жениха` происходя'ща. (л. и~)

Стi'хъ: Та'кw да поги'бнутъ грjь'шницы w\т лица` 
бж~iя, а= пра'в_едницы да возвеселя'тся.

Мv"ронw'сицы ж_ены`, о_у='тру глубоку`, 
предста'вшя гро'бу живода'вца, w=брjьто'ша а='гг~ла на 
ка'мени сjьдя'ща, и= то'й провjьща'въ и=`мъ си'це 
глаго'лаше: что` и='щете жива'гw съ ме'ртвыми; что` 
пла'чете нетлjь'ннагw во тли`; ше'дше проповjь'дите 
о_у=ченикw'мъ _е=гw`.

Стi'хъ: Се'й де'нь, _е=го'же сотвори` гд\сь, 
возра'дуемся и= возвесели'мся во'нь.

Па'сха кра'сная, па'сха, гд\сня па'сха, па'сха 
всечестна'я на'мъ возсiя`. па'сха, ра'достiю дру'гъ 
дру'га w=б\ъи'мемъ. _w па'сха! и=збавле'нiе ско'рби, 
и='бо и=з\ъ гро'ба дне'сь jа='кw w\т черто'га возсiя'въ 
хр\сто'съ, ж_ены` ра'дости и=спо'лни глаго'ля: 
проповjь'дите а=п\слwмъ.

Сла'ва и= ны'нjь: гла'съ _е~:

Воскр\снiя де'нь, и= просвjьти'мся торжество'мъ, 
и= дру'гъ дру'га w=б\ъи'мемъ. рце'мъ бра'тiе, и= 
ненави'дящымъ на'съ, прости'мъ вся^ воскр\снiемъ, и= 
та'кw возопiи'мъ: Хр\сто'съ воскре'се и=з\ъ ме'ртвыхъ, 
сме'ртiю сме'рть попра'въ, и= су'щымъ во гробjь'хъ 
живо'тъ дарова'въ.

Та'же, Хр\сто'съ воскре'се: три'жды. И= пое'мъ 
сiе` мно'гажды, до'ндеже цjьлу'ютъ бра'тiя дру'гъ 
дру'га.

Цjьлова'нiе же настоя'теля съ про'чими i=ере'и и= 
дiа'коны во ст~о'мъ _о=лтари` быва'етъ си'це: Глаго'летъ 
приходя'й: Хр\сто'съ воскре'се: _О='ному же 
w\твjьща'вшу: Вои'стинну воскре'се. Посе'мъ взе'мъ 
настоя'тель честны'й кр\стъ и= ста'нетъ внjь` пред\ъ 
ст~ы'ми цр\скими две'рьми. Та'кожде и= вси` сщ~е'нницы, 
_е=ли'кw и=`хъ _е='сть, и= дiа'кони, взе'мше кi'йждо 
и=`хъ, ст~о'е _е=v\глiе, и= честны^я i=кw'ны, по чи'ну 
своему`: и= ста'нутъ вси` ря'домъ, w\т десны'я страны` 
настоя'теля. И= прихо'дятъ пре'жде честнjь'йшiи (л. и~ 
w=б.) церко'вницы, ста'рцы, _е=ди'нъ по _е=ди'ному: и= 
ма'ло преклоня'ются пред\ъ настоя'телемъ: и= цjьлу'ютъ 
кi'йждо и='хъ честны'й кр\стъ, и= ст~о'е _е=v\глiе, 
_е=го'же держи'тъ i=ере'й, и= про'чыя _о='бразы. Та'же и= 
самаго` настоя'теля во о_у=ста` цjьлу'ютъ, глаго'люще: 
Хр\сто'съ воскре'се. _О='ному же w\твjьща'вшу: 
Вои'стинну воскре'се. По тому'же _о='бразу и= 
i=ере'_евъ цjьлу'ютъ, и= са'ми между` собо'ю по чи'ну 
своему`. И= ста'вятся w\т i=ере'_евъ по десно'й странjь` 
ря'домъ. Та'же по ни'хъ и= мiря'не та'кожде цjьлова'нiе 
творя'тъ. Рабо'тницы же монасты'рстiи въ то'мже чину` да 
ста'нутъ, и= дру'гъ дру'га цjьлу'юще. Быва'етъ же 
посреди` во всjь'хъ ве'лiе молча'нiе. По цjьлова'нiи же 
чте'тся w=гласи'тельное сло'во златоу'стагw w\т 
настоя'теля, и=ли` _е=кклисiа'рха: не сjьди'мъ же на 
сицево'мъ чте'нiи, но стоя'ще слу'шаемъ вси`.

И='же во ст~ы'хъ _о=ц~а` на'шегw i=wа'нна 
а=рхiепi'скопа кwнстантiнопо'льскагw, златоу'стагw сло'во 
w=гласи'тельное во ст~ы'й и= свjьтоно'сный де'нь 
пресла'внагw и= спаси'тельнагw хр\ста` бг~а на'шегw 
воскр\снiя.

А='ще кто` бл~гочести'въ и= бг~олюби'въ, да 
наслади'тся сегw` до'брагw и= свjь'тлагw торжества`. 
а='ще кто` ра'бъ бл~горазу'мный, да вни'детъ ра'дуяся въ 
ра'дость гд\са своегw`. а='ще кто` потруди'ся постя'ся, 
да воспрiи'метъ ны'нjь дина'рiй. а='ще кто` w\т пе'рвагw 
часа` дjь'лалъ _е='сть, да прiи'метъ дне'сь прв\дный 
до'лгъ. а='ще кто` по тре'тiемъ часjь` прiи'де, 
благодаря` да пра'зднуетъ. а='ще кто` по шесто'мъ часjь` 
дости'же, ничто'же да сумни'тся, и='бо ничи'мже 
w\ттщетjьва'ется. а='ще кто` лиши'ся и= девя'тагw часа`, 
да присту'питъ, ничто'же сумня'ся, ничто'же боя'ся. а='ще 
кто` то'чiю дости'же и= во _е=динонадеся'тый ча'съ, да не 
о_у=страши'тся замедле'нiя: любочести'въ бо сы'й вл\дка, 
прiе'млетъ послjь'дняго jа='коже и= пе'рваго: 
о_у=покоева'етъ въ _е=динонадеся'тый ча'съ прише'дшаго, 
jа='коже дjь'лавшаго w\т пе'рвагw часа`. и= послjь'дняго 
ми'луетъ, и= пе'рвому о_у=гожда'етъ, (л. f~) и= _о='ному 
дае'тъ, и= сему` да'рствуетъ, и= дjьла` прiе'млетъ, и= 
намjь'ренiе цjьлу'етъ, и= дjья'нiе почита'етъ, и= 
предложе'нiе хва'литъ. Тjь'мже о_у='бw вни'дите вси` въ 
ра'дость гд\са своегw`: и= пе'рвiи и= вторi'и, мзду` 
прiими'те. бога'тiи и= о_у=бо'зiи, дру'гъ со дру'гомъ 
лику'йте. возд_е'ржницы и= лjьни'вiи, де'нь почти'те. 
пости'вшiися и= непости'вшiися, возвесели'теся дне'сь. 
Трапе'за и=спо'лнена, наслади'теся вси`. тjьле'цъ 
о_у=пита'нный, никто'же да и=зы'детъ а='лчай: вси` 
наслади'теся пи'ра вjь'ры: вси` воспрiими'те бога'тство 
бла'гости. Никто'же да рыда'етъ о_у=бо'жества, jа=ви'ся 
бо _о='бщее цр\ство. Никто'же да пла'четъ прегрjьше'нiй, 
проще'нiе бо w\т гро'ба возсiя`. Никто'же да о_у=бои'тся 
сме'рти, свободи' бо на'съ сп~сова сме'рть. о_у=гаси` 
ю=`, и='же w\т нея` держи'мый. плjьни` а='да, соше'дый во 
а='дъ. w=горчи` _е=го` вкуси'вша пло'ти _е=гw`. И= сiе` 
предпрiе'мый и=са'iа возопи`: а='дъ, глаго'летъ, 
w=горчи'ся, срjь'тъ тя` до'лjь. w=горчи'ся, и='бо 
о_у=праздни'ся. w=горчи'ся, и='бо пору'ганъ бы'сть. 
w=горчи'ся, и='бо о_у=мертви'ся. w=горчи'ся, и='бо 
низложи'ся. w=горчи'ся, и='бо связа'ся. прiя'тъ тjь'ло, 
и= бг~у прирази'ся. прiя'тъ зе'млю, и= срjь'те нб~о. 
прiя'тъ _е='же ви'дяше, и= впаде` во _е='же не ви'дяше. 
Гдjь` твое`, сме'рте, жа'ло, гдjь` твоя`, а='де, 
побjь'да; Воскре'се хр\сто'съ, и= ты` низве'рглся _е=си`. 
Воскре'се хр\сто'съ, и= падо'ша де'мwни. Воскре'се 
хр\сто'съ, и= ра'дуются а='гг~ли. Воскре'се хр\сто'съ, и= 
жи'знь жи'тельствуетъ. Воскре'се хр\сто'съ, и= ме'ртвый 
ни _е=ди'нъ во гро'бjь: хр\сто'съ бо воста'въ w\т 
ме'ртвыхъ, нача'токъ о_у=со'пшихъ бы'сть. Тому` сла'ва и= 
держа'ва, во вjь'ки вjькw'въ. а=ми'нь.

Та'же глаго'лется тропа'рь ст~а'гw. Гла'съ и~:

О_у='стъ твои'хъ jа='коже свjь'тлость _о=гня` 
возсiя'вши бл~года'ть, вселе'нную просвjьти`: не 
сребролю'бiя мi'рови сокрw'вища сниска`, высоту` на'мъ 
смиреному'дрiя показа`, (л. f~ w=б.) но твои'ми словесы` 
наказу'я, _о='ч~е i=wа'нне златоу'сте, моли` сло'ва 
хр\ста` бг~а, спасти'ся душа'мъ на'шымъ.

Посе'мъ дiа'конъ глаго'летъ _е=ктенiи`: Поми'луй 
на'съ бж~е: и= И=спо'лнимъ о_у='треннюю моли'тву 
на'шу гд\сви: И= по возгла'сjь, дiа'конъ: 
Прему'дрость. Мы' же: Бл~гослови`. Настоя'тель: 
Сы'й бл~гослове'нъ хр\сто'съ бг~ъ на'шъ, всегда`, 
ны'нjь и= при'снw, и= во вjь'ки вjькw'въ. И= мы`: 
А=ми'нь. О_у=тверди` бж~е: Посе'мъ настоя'тель 
держя` кр\стъ, вмjь'стw: Сла'ва тебjь` хр\сте` бж~е: 
пое'тъ: Хр\сто'съ воскре'се и=з\ъ ме'ртвыхъ, сме'ртiю 
сме'рть попра'въ. И= мы` пое'мъ: И= су'щымъ во 
гробjь'хъ живо'тъ дарова'въ. И= а='бiе настоя'тель 
глаго'летъ w\тпу'стъ: Хр\сто'съ воскресы'й и=з\ъ 
ме'ртвыхъ, сме'ртiю сме'рть попра'вый, и= су'щымъ во 
гробjь'хъ живо'тъ дарова'вый: и='стинный бг~ъ на'шъ, 
моли'твами преч\стыя своея` мт~ре и= всjь'хъ ст~ы'хъ, 
поми'луетъ и= спасе'тъ на'съ, jа='кw бл~гъ и= 
чл~вjьколю'бецъ. Та'же кр\стъ возвыша'я, глаго'летъ: 
Хр\сто'съ воскре'се. три'жды. Мы' же w\твjьща'емъ: 
Вои'стинну воскре'се. три'жды. Та'же, пое'мъ 
коне'чное: Хр\сто'съ воскре'се: три'жды, ве'сь 
тропа'рь. И= по не'мъ пjь'нiемъ кончи'мъ: И= на'мъ 
дарова` живо'тъ вjь'чный, покланя'емся _е=гw` 
тридне'вному воскр\снiю. Посе'мъ многолjь'тны: и= 
цjьлу'емъ честны'й кр\стъ держи'мый въ руку` 
настоя'теля.

И= ча'съ пе'рвый. Глаго'лемъ: Хр\сто'съ воскре'се: 
три'жды. И= про'чее, jа='коже ни'же о_у=ка'зъ _е='сть 
w= часjь'хъ свjь'тлыя седми'цы. Лiтi'а же въ сi'й де'нь 
не быва'етъ.


