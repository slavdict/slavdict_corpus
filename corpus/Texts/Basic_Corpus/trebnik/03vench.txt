<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва f~] Послjь'дованiе быва'емое w= w=бруче'нiи.

По бж~е'ственной лiтургi'и, сщ~е'ннику стоя'щу въ 
ст~и'лищи, предстоя'тъ хотя'щiи спряга'тися пред\ъ 
ст~ы'ми две'рьми: му'жъ о_у='бw w=десну'ю, жена' же 
w=шу'юю. Лежа'тъ же на деснjь'й странjь` ст~ы'я трапе'зы 
пе'рстни и='хъ два`, златы'й и= сре'бряный, сре'бряный 
о_у='бw о_у=клоня'яся къ десны^мъ, златы'й же къ 
лjь^вымъ, бли'зъ дру'гъ дру'га. Сщ~е'нникъ же 
назна'менуетъ главы^ новоневjь'стныхъ три'жды, и= дае'тъ 
и=`мъ свjьщы` возже'нны, и= вве'дъ я=` вну'трь хра'ма, 
кади'тъ кр\стови'днw, и= глаго'лется w\т дiа'кона: 
Бл~гослови` влады'ко,

И= сщ~е'нникъ: Бл~гослове'нъ бг~ъ на'шъ:

Ли'къ: А=ми'нь.

Дiа'конъ: Ми'ромъ гд\су помо'лимся.

W= свы'шнемъ ми'рjь, и= w= сп~се'нiи _е=ю`:

W= ми'рjь всегw` мi'ра, бл~гостоя'нiи:

W= ст~jь'мъ хра'мjь се'мъ, и= съ вjь'рою:

W= ст~jь'йшемъ прави'тельствующемъ сv"но'дjь:

W= бл~гочести'вjьйшемъ:

W= рабjь` бж~iи, и='м\ркъ, и= рабы'нjь бж~iей, 
и='м\ркъ, ны'нjь w=бруча'ющихся дру'гъ дру'гу, и= w= 
сп~се'нiи и=`хъ, гд\су помо'лимся.

W= _е='же пода'тися и=`мъ ча'дwмъ въ прiя'тiе ро'да, 
и= всjь^мъ jа=`же ко сп~се'нiю проше'нi_емъ, гд\су 
помо'лимся.

W= _е='же низпосла'тися и=`мъ любви` соверше'ннjьй, 
ми'рнjьй, и= по'мощи, гд\су помо'лимся.

W= _е='же сохрани'тися и=`мъ въ _е=диномы'слiи и= 
тве'рдjьй вjь'рjь, гд\су помо'лимся.

W= _е='же бл~гослови'тися и=`мъ въ непоро'чномъ 
жи'тельствjь, гд\су помо'лимся.

Jа='кw да гд\сь бг~ъ на'шъ да'руетъ и=`мъ бра'къ 
че'стенъ, и= ло'же нескве'рное, гд\су помо'лимся.

W= и=зба'витися на'мъ w\т вся'кiя ско'рби, гнjь'ва и= 
ну'жды:

Заступи`, сп~си`, поми'луй:

Прест~у'ю, преч\стую, пребл~гослове'нную:

Сщ~е'нникъ: Jа='кw подоба'етъ тебjь` вся'кая сла'ва:

Та'же глаго'летъ мл~тву велегла'снw:

Бж~е вjь'чный, разстоя^щаяся собра'вый въ соедине'нiе, 
и= сою'зъ любве` положи'вый и=`мъ неразруши'мый: 
бл~гослови'вый i=саа'ка и= реве'кку, и= наслjь'дники я=` 
твоегw` w=бjьтова'нiя показа'вый: са'мъ бл~гослови` и= 
рабы^ твоя^ сiя^, и='м\ркъ, и='м\ркъ, наставля'я я=` на 
вся'кое дjь'ло бл~го'е. Jа='кw мл\стивый и= 
чл~вjьколю'бецъ бг~ъ _е=си`, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

Гд\си бж~е на'шъ, w\т jа=зы^къ пред\ъwбручи'вый 
цр~ковь дjь'ву ч\стую, бл~гослови` w=бруче'нiе сiе`, и= 
соедини`, и= сохрани` рабы^ твоя^ сiя^ въ ми'рjь и= 
_е=диномы'слiи.

Тебjь' бо подоба'етъ вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

Та'же взе'мъ сщ~е'нникъ пе'рстни, дае'тъ пе'рвjье 
му'жу златы'й, та'же сре'бряный женjь`. И= глаго'летъ 
му'жу:

W=бруча'ется ра'бъ бж~iй, и='м\ркъ, рабjь` бж~iей, 
и='м\ркъ, во и='мя _о=ц~а`, и= сн~а, и= ст~а'гw дх~а, 
а=ми'нь.

Та'же и= женjь` глаго'летъ:

W=бруча'ется раба` бж~iя, и='м\ркъ, рабу` бж~iю, 
и='м\ркъ, во и='мя _о=ц~а`, и= сн~а, и= ст~а'гw дх~а, 
а=ми'нь.

И= _е=гда` рече'тъ на _е=ди'номъ ко'емждо три'жды, 
твори'тъ кр\стъ пе'рстнемъ на глава'хъ и='хъ: и= 
налага'етъ я=` на десны'хъ и='хъ пе'рстjьхъ. Та'же 
и=змjьня'етъ пе'рстни новоневjь'стныхъ воспрiе'мникъ.

Сщ~е'нникъ же глаго'летъ мл~тву:

Гд\су помо'лимся.

Гд\си бж~е на'шъ, _о='троку патрiа'рха а=враа'ма 
сше'ствовавый въ средорjь'чiи, посыла'я о_у=невjь'стити 
господи'ну _е=гw` i=саа'ку жену`, и= хода'тайствомъ 
водоноше'нiя w=бручи'ти реве'кку w\ткры'вый: са'мъ 
бл~гослови` w=бруче'нiе рабw'въ твои'хъ, сегw` и='м\ркъ, 
и= сея` и='м\ркъ, и= о_у=тверди` _е='же о_у= ни'хъ 
глаго'ланное сло'во: о_у=тверди` я=` _е='же w\т тебе` 
ст~ы'мъ соедине'нiемъ: ты' бо и=з\ъ нача'ла созда'лъ 
_е=си` му'жескiй по'лъ и= же'нскiй, и= w\т тебе` 
сочетава'ется му'жу жена`, въ по'мощь и= въ воспрiя'тiе 
ро'да человjь'ча. са'мъ о_у='бw гд\си бж~е на'шъ, 
посла'вый и='стину въ наслjь'дiе твое`, и= w=бjьтова'нiе 
твое` на рабы^ твоя^ _о=тцы` на'шя, въ ко'емждо ро'дjь и= 
ро'дjь и=збра^нныя твоя^: при'зри на раба` твоего` 
и='м\ркъ, и= на рабу` твою` и='м\ркъ, и= о_у=тверди` 
w=бруче'нiе и='хъ въ вjь'рjь и= _е=диномы'слiи, и= 
и='стинjь, и= любви`. ты' бо гд\си показа'лъ _е=си` 
да'тися w=бруче'нiю и= о_у=твержда'тися во все'мъ. 
Пе'рстнемъ даде'ся вла'сть i=w'сифу во _е=гv'птjь: 
пе'рстнемъ просла'вися данiи'лъ во странjь` 
вавv"лw'нстjьй: пе'рстнемъ jа=ви'ся и='стина fама'ры: 
пе'рстнемъ _о=ц~ъ на'шъ нб\сный ще'дръ бы'сть на сн~а 
своего`: дади'те бо, глаго'летъ, пе'рстень на десни'цу 
_е=гw`, и= закла'вше тельца` о_у=пита'ннаго, jа='дше 
возвесели'мся. сама` десни'ца твоя` гд\си, мwv"се'а 
воwружи` въ чермнjь'мъ мо'ри: сло'вомъ бо твои'мъ 
и='стиннымъ нб~са` о_у=тверди'шася и= земля` w=снова'ся, 
и= десни'ца ра^бъ твои'хъ бл~гослови'тся сло'вомъ твои'мъ 
держа'внымъ, и= мы'шцею твое'ю высо'кою. са'мъ о_у='бw и= 
ны'нjь вл\дко, бл~гослови` пе'рстней положе'нiе сiе` 
бл~гослове'нiемъ нб\снымъ: и= а='гг~лъ тво'й да 
пред\ъи'детъ пред\ъ ни'ми вся^ дни^ живота` и='хъ.

Jа='кw ты` _е=си` бл~гословля'яй и= w=сщ~а'яй 
вся'ч_еская: и= тебjь` сла'ву возсыла'емъ, _о=ц~у`, и= 
сн~у, и= ст~о'му дх~у, ны'нjь и= при'снw, и= во вjь'ки 
вjькw'въ, а=ми'нь.

А='бiе дiа'конъ _е=ктенiю`:

Поми'луй на'съ бж~е:

_Е=ще` мо'лимся w= бл~гочести'вjьйшемъ, 
самодержа'внjьйшемъ, вели'комъ гд\срjь на'шемъ 
i=мпера'торjь нiкола'jь а=ле_кса'ндровичjь всея` рwссi'и.

_Е=ще` мо'лимся w= супру'гjь _е=гw`, 
бл~гочести'вjьйшей гд\срнjь, i=мператрi'цjь 
а=ле_кса'ндрjь fео'дwровнjь: w= ма'тери _е=гw`, 
бл~гочести'вjьйшей гд\срнjь, i=мператрi'цjь марi'и 
fео'дwровнjь: w= наслjь'дникjь _е=гw`, бл~говjь'рномъ 
гд\срjь, цесаре'вичjь и= вели'комъ кн~зjь а=ле_ксi'и 
нiкола'евичjь, и= w= все'мъ ца'рствующемъ до'мjь.

_Е=ще` мо'лимся w= ст~jь'йшемъ прави'тельствующемъ 
сv"но'дjь.

_Е=ще` мо'лимся w= все'мъ и='хъ хр\столюби'вомъ 
во'инствjь.

_Е=ще` мо'лимся w= рабjь'хъ бж~iихъ и='м\ркъ, и= 
и='м\ркъ, w=бруча'ющихся дру'гъ дру'гу.

Ли'къ: Гд\си поми'луй, три'жды.

_Е=ще` мо'лимся за всю` бра'тiю:

Возгла'съ: Jа='кw мл\стивъ, и= чл~вjьколю'бецъ бг~ъ 
_е=си`, и= тебjь` сла'ву возсыла'емъ, _о=ц~у`, и= сн~у, 
и= ст~о'му дх~у, ны'нjь и= при'снw, и= во вjь'ки 
вjькw'въ, а=ми'нь.

Та'же w\тпу'стъ.

[гл\ва _i~] Послjь'дованiе вjьнча'нiя.

А='ще о_у='бw хотя'тъ въ то'жде вре'мя вjьнча'тися, 
вхо'дятъ во хра'мъ со свjьща'ми возжже'нными, 
пред\ъиду'щу сщ~е'ннику съ кади'льницею, и= пою'щу 
_псало'мъ рк~з, си'це: Лю'дiе же на кi'йждо стi'хъ 
глаго'лютъ:

Сла'ва тебjь` бж~е на'шъ, сла'ва тебjь`.

Бл~же'ни вси` боя'щiися гд\са.

Сла'ва тебjь` бж~е на'шъ, сла'ва тебjь`.

Ходя'щiи въ путе'хъ _е=гw`.

Сла'ва тебjь` бж~е на'шъ, сла'ва тебjь`.

Труды` плодw'въ твои'хъ снjь'си.

Сла'ва тебjь` бж~е на'шъ, сла'ва тебjь`.

Бл~же'нъ _е=си`, и= добро` тебjь` бу'детъ.

Сла'ва тебjь` бж~е на'шъ, сла'ва тебjь`.

Жена` твоя` jа='кw лоза` плодови'та, во страна'хъ 
до'му твоегw`.

Сла'ва тебjь` бж~е на'шъ, сла'ва тебjь`.

Сы'нове твои` jа='кw новосажд_е'нiя ма^слична, 
_о='крестъ трапе'зы твоея`.

Сла'ва тебjь` бж~е на'шъ, сла'ва тебjь`.

Се` та'кw бл~гослови'тся человjь'къ боя'йся гд\са.

Сла'ва тебjь` бж~е на'шъ, сла'ва тебjь`.

Бл~гослови'тъ тя` гд\сь w\т сiw'на, и= о_у='зриши 
бл~га^я i=ер\сли'ма вся^ дни^ живота` твоегw`.

Сла'ва тебjь` бж~е на'шъ, сла'ва тебjь`.

И= о_у='зриши сы'ны сынw'въ твои'хъ: ми'ръ на i=и~ля.

Сла'ва тебjь` бж~е на'шъ, сла'ва тебjь`.

Посе'мъ глаго'летъ i=ере'й поучи'тельное сло'во, 
сказу'я и=`мъ, что` _е='сть супру'жества та'йна: и= ка'кw 
въ супру'жествjь бг~оуго'днw и= че'стнw жи'тельствовати 
и='мутъ. По сконча'нiи же сло'ва, вопроша'етъ i=ере'й 
жениха` глаго'ля:

И='маши ли, и='м\ркъ произволе'нiе бл~го'е и= 
непринужде'нное, и= крjь'пкую мы'сль, поя'ти себjь` въ 
жену` сiю`, и='м\ркъ, ю='же здjь` пред\ъ тобо'ю ви'диши;

И= w\твjьща'етъ жени'хъ, глаго'ля:

И='мамъ, честны'й _о='тче.

I=ере'й па'ки:

Не w=бjьща'лся ли _е=си` и=но'й невjь'стjь;

Жени'хъ: Не w=бjьща'хся, честны'й _о='тче.

И= а='бiе i=ере'й, зря` къ невjь'стjь, вопроша'етъ 
ю=`, глаго'ля:

И='маши ли произволе'нiе бл~го'е и= непринужде'нное, 
и= тве'рдую мы'сль, поя'ти себjь` въ му'жа сего` 
и='м\ркъ, _е=го'же пред\ъ тобо'ю здjь` ви'диши;

И= w\твjьща'етъ невjь'ста, глаго'лющи:

И='мамъ, честны'й _о='тче.

I=ере'й па'ки:

Не w=бjьща'лася ли _е=си` и=но'му му'жу:

И= w\твjьща'етъ невjь'ста:

Не w=бjьща'хся, честны'й _о='тче.

Та'же глаго'летъ дiа'конъ:

Бл~гослови` влады'ко.

Сщ~е'нникъ: Бл~гослове'но цр\ство:

Ли'къ: А=ми'нь.

Дiа'конъ _е=ктенiю`:

Ми'ромъ гд\су помо'лимся.

W= свы'шнемъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= ст~jь'йшемъ прави'тельствующемъ сv"но'дjь:

W= бл~гочести'вjьйшемъ:

W= рабjь'хъ бж~iихъ, и='м\ркъ, и='м\ркъ, ны'нjь 
сочетава'ющихся дру'гъ дру'гу въ бра'ка _о=бще'нiе, и= w= 
сп~се'нiи и='хъ, гд\су помо'лимся.

W= _е='же бл~гослови'тися бра'ку сему`, jа='коже въ 
ка'нjь галiле'йстjьй, гд\су помо'лимся.

W= _е='же пода'тися и=`мъ цjьлому'дрiю, и= плоду` 
чре'ва на по'льзу, гд\су помо'лимся.

W= _е='же. возвесели'тися и=`мъ видjь'нiемъ сынw'въ и= 
дще'рей, гд\су помо'лимся.

W= _е='же дарова'тися и=`мъ бл~гоча'дiя воспрiя'тiю, 
и= незазо'рному пребыва'нiю, гд\су помо'лимся.

W= _е='же дарова'ти и=`мже и= на'мъ вся^ ко сп~се'нiю 
прош_е'нiя, гд\су помо'лимся.

W= _е='же и=зба'витися и=`мже и= на'мъ w\т вся'кiя 
ско'рби:

Заступи`, сп~си`, поми'луй:

Прест~у'ю, преч\стую, пребл~гослове'нную:

Сщ~е'нникъ возгла'снw:

Jа='кw подоба'етъ тебjь` вся'кая сла'ва:

Ли'къ: А=ми'нь.

Дiа'конъ: Гд\су помо'лимся.

Ли'къ: Гд\си поми'луй.

Сщ~е'нникъ мл~тву сiю` велегла'снw:

Бж~е преч\стый, и= всея` тва'ри содjь'телю, ребро` 
пра'_отца а=да'ма за твое` чл~вjьколю'бiе въ жену` 
преwбрази'вый, и= бл~гослови'вый я=`, и= рекi'й: 
расти'теся и= мно'житеся и= w=блада'йте земле'ю, и= 
_о=бою` _е=ю` _е=ди'нъ о_у='дъ показа'вый сопряже'нiемъ: 
сегw' бо ра'ди w=ста'витъ человjь'къ _о=тца` своего` и= 
ма'терь, и= прилjьпи'тся женjь` свое'й, и= бу'дета два` 
въ пло'ть _е=ди'ну, и= jа=`же бг~ъ спряже`, человjь'къ да 
не разлуча'етъ. и='же раба` твоего` а=враа'ма 
бл~гослови'вый и= разве'рзый ложесна` са^ррина, и= 
_о=тца` мно'жества jа=зы'кwвъ сотвори'вый: и='же i=саа'ка 
реве'кцjь дарова'вый, и= рождество` _е=я` бл~гослови'вый: 
и='же i=а'кwва рахи'лjь сочета'вый, и= и=з\ъ негw` 
двана'десять патрiа'рхwвъ показа'вый: и='же i=w'сифа и= 
а=сене'fу спрягi'й, пло'дъ дjьтотворе'нiя и=`мъ, 
_е=фре'ма и= манассi'ю дарова'вый: и='же заха'рiю и= 
_е=лiсаве'тъ прiе'мый, и= предте'чу рожде'нiе и=`мъ 
показа'вый: и='же w\т ко'рене i=ессе'ова по пло'ти 
и=зрасти'вый приснодв~у, и= и=з\ъ нея` воплоти'выйся, и= 
роди'выйся во сп~се'нiе ро'да человjь'ческагw, и='же за 
неизрече'нный тво'й да'ръ и= мно'гую бл~гость, прише'дый 
въ ка'ну галiле'йскую, и= та'мошнiй бра'къ 
бл~гослови'вый: да jа=ви'ши, jа='кw твоя` во'ля _е='сть 
зако'нное супру'жество, и= _е='же и=з\ъ негw` 
чадотворе'нiе. са'мъ вл\дко прест~ы'й, прiими` моле'нiе 
на'съ рабw'въ твои'хъ, jа='коже та'мw, и= здjь` прише'дъ 
неви'димымъ твои'мъ предста'тельствомъ, бл~гослови` 
бра'къ се'й, и= пода'ждь рабw'мъ твои^мъ си^мъ, и='м\ркъ, 
и= и='м\ркъ, живо'тъ ми'ренъ, долгоде'нствiе, 
цjьлому'дрiе, дру'гъ ко дру'гу любо'вь въ сою'зjь ми'ра, 
сjь'мя долгожи'зненное, w= ча'дjьхъ бл~года'ть, 
неувяда'емый сла'вы вjьне'цъ. сподо'би я=` ви'дjьти ча^да 
ча'дwвъ, ло'же _е=ю` ненавjь'тно соблюди`, и= да'ждь 
и='ма w\т росы` нб\сныя свы'ше, и= w\т ту'ка земна'гw: 
и=спо'лни до'мы и='хъ пшени'цы, вiна` и= _е=ле'а и= 
вся'кiя благосты'ни, да преподаю'тъ и= тре'бующымъ, 
да'руя ку'пнw и= су'щымъ съ ни'ма вся^ jа=`же ко 
сп~се'нiю прош_е'нiя.

Jа='кw бг~ъ мл\сти, и= щедро'тъ, и= чл~вjьколю'бiя 
_е=си`, и= тебjь` сла'ву возсыла'емъ, со безнача'льнымъ 
твои'мъ _о=ц~е'мъ, и= прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ.

Ли'къ: А=ми'нь.

Дiа'конъ: Гд\су помо'лимся.

Ли'къ: Гд\си поми'луй.

Сщ~е'нникъ, мл~тву сiю` велегла'снw:

Бл~гослове'нъ _е=си` гд\си бж~е на'шъ, и='же та'йнагw 
и= чи'стагw бра'ка священнодjьйстви'телю, и= тjьле'снагw 
законоположи'телю, нетлjь'нiя храни'телю, жите'йскихъ 
благi'й строи'телю: са'мъ и= ны'нjь вл\дко, въ нача'лjь 
созда'вый человjь'ка, и= положи'вый _е=го` jа='кw царя` 
тва'ри, и= рекi'й: не добро` бы'ти человjь'ку _е=ди'ному 
на земли`, сотвори'мъ _е=му` помо'щника по нему`: и= 
взе'мъ _е=ди'но w\т ре'бръ _е=гw`, созда'лъ _е=си` жену`, 
ю='же ви'дjьвъ а=да'мъ, рече`: сiя` ны'нjь ко'сть w\т 
косте'й мои'хъ, и= пло'ть w\т пло'ти моея`: сiя` 
нарече'тся жена`, jа='кw w\т му'жа своегw` взята` бы'сть 
сiя`. сегw` ра'ди w=ста'витъ человjь'къ _о=тца` своего` 
и= ма'терь, и= прилjьпи'тся женjь` свое'й, и= бу'дета 
два` въ пло'ть _е=ди'ну: и= jа=`же бг~ъ сопряже`, 
человjь'къ да не разлуча'етъ. са'мъ и= ны'нjь вл\дко 
гд\си бж~е на'шъ, низпосли` бл~года'ть твою` нб\сную на 
рабы^ твоя^ сiя^, и='м\ркъ, и='м\ркъ: и= да'ждь рабjь` 
се'й во все'мъ повинова'тися му'жу, и= рабу` твоему` 
сему` бы'ти во главу` жены`, jа='кw да поживу'тъ по во'ли 
твое'й. Бл~гослови` я=` гд\си бж~е на'шъ, jа='коже 
бл~гослови'лъ _е=си` а=враа'ма и= са'рру: Бл~гослови` я=` 
гд\си бж~е на'шъ, jа='коже бл~гослови'лъ _е=си` i=саа'ка 
и= реве'кку: Бл~гослови` я=` гд\си бж~е на'шъ, jа='коже 
бл~гослови'лъ _е=си` i=а'кwва, и= вся^ патрiа'рхи: 
Бл~гослови` я=` гд\си бж~е на'шъ, jа='коже бл~гослови'лъ 
_е=си` i=w'сифа и= а=сене'fу: Бл~гослови` я=` гд\си бж~е 
на'шъ, jа='коже бл~гослови'лъ _е=си` мwv"се'а и= 
сепфw'ру: Бл~гослови` я=` гд\си бж~е на'шъ, jа='коже 
бл~гослови'лъ _е=си` i=wакi'ма и= а='нну: Бл~гослови` я=` 
гд\си бж~е на'шъ, jа='коже бл~гослови'лъ _е=си` заха'рiю 
и= _е=лiсаве'тъ. Сохрани` я=` гд\си бж~е на'шъ, jа='коже 
сохрани'лъ _е=си` нw'я въ ковче'зjь: сохрани` я=` гд\си 
бж~е на'шъ, jа='коже сохрани'лъ _е=си` i=w'ну во чре'вjь 
ки'товjь. Сохрани` я=` гд\си бж~е на'шъ, jа='коже 
сохрани'лъ _е=си` ст~ы^я три` _о='троки w\т _о=гня`, 
низпосла'вый и=`мъ ро'су съ нб~се`: и= да прiи'детъ на 
ня` ра'дость _о='ная, ю='же и=мя'ше бл~же'нная _е=ле'на, 
_е=гда` w=брjь'те ч\стны'й кр\стъ. Помяни` я=` гд\си бж~е 
на'шъ, jа='коже помяну'лъ _е=си` _е=нw'ха, си'ма, и=лiю`. 
Помяни` я=` гд\си бж~е на'шъ, jа='коже помяну'лъ _е=си` 
ст~ы^я твоя^ четы'редесять му'ченики, низпосла'вый и=`мъ 
съ нб~се` вjьнцы`. Помяни` бж~е и= воспита'вшыя и='хъ 
роди'тели: зане` мл~твы роди'телей о_у=твержда'ютъ 
w=снова^нiя домw'въ. Помяни` гд\си бж~е на'шъ, рабы^ 
твоя^ о_у=невjь'стившыяся, сше'дшыяся въ ра'дость сiю`. 
Помяни` гд\си бж~е на'шъ раба` твоего`, и='м\ркъ, и= 
рабу` твою`, и='м\ркъ, и= бл~гослови` я=`. Да'ждь и=`мъ 
пло'дъ чре'ва, доброча'дiе, _е=диномы'слiе ду'шъ и= 
тjьле'съ: возвы'си я=` jа='кw ке'дры лiва^нскiя, jа='кw 
ло'зу бл~горо'згную. Да'руй и='мъ сjь'мя кла'сяно, да 
вся'кое самодово'льство и=му'ще, и=з\ъwби'луютъ на 
вся'кое дjь'ло бл~го'е, и= тебjь` бл~гоуго'дное: и= да 
о_у='зрятъ сы'ны сынw'въ свои'хъ, jа='кw новосажд_е'нiя 
ма^сличная _о='крестъ трапе'зы и='хъ: и= бл~гоугоди'вше 
пред\ъ тобо'ю, возсiя'ютъ jа='кw свjьти^ла на нб~си`, въ 
тебjь` гд\сjь на'шемъ. съ тобо'ю же сла'ва, держа'ва, 
че'сть и= поклоне'нiе, безнача'льному твоему` _о=ц~у`, и= 
животворя'щему твоему` дх~у, ны'нjь и= при'снw, и= во 
вjь'ки вjькw'въ.

Ли'къ: А=ми'нь.

Дiа'конъ: Гд\су помо'лимся.

Ли'къ: Гд\си поми'луй.

И= па'ки сщ~е'нникъ мл~тву сiю` глаго'летъ 
велегла'снw:

Бж~е ст~ы'й, созда'вый w\т пе'рсти человjь'ка, и= w\т 
ребра` _е=гw` возсозда'вый жену`, и= спрягi'й _е=му` 
помо'щника по нему`, за _е='же та'кw го'дно бы'сть 
твоему` вели'честву, не _е=ди'ному бы'ти человjь'ку на 
земли`: са'мъ и= ны'нjь вл\дко, низпосли` ру'ку твою` w\т 
ст~а'гw жили'ща твоегw`, и= сочета'й раба` твоего` сего`, 
и='м\ркъ, и= рабу` твою` сiю`, и='м\ркъ, зане` w\т тебе` 
сочетава'ется му'жу жена`. сопрязи` я=` въ 
_е=диному'дрiи, вjьнча'й я=` въ пло'ть _е=ди'ну, да'руй 
и='ма пло'дъ чре'ва, бл~гоча'дiя воспрiя'тiе.

Jа='кw твоя` держа'ва, и= твое` _е='сть цр\ство, и= 
си'ла, и= сла'ва, _о=ц~а`, и= сн~а, и= ст~а'гw дх~а, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

И= по а=ми'нjь, прiе'мъ сщ~е'нникъ вjьнцы`, вjьнча'етъ 
пе'рвjье жениха`, глаго'ля:

Вjьнча'ется ра'бъ бж~iй, и='м\ркъ рабjь` бж~iей, 
и='м\ркъ во и='мя _о=ц~а`, и= сн~а, и= ст~а'гw дх~а, 
а=ми'нь.

Та'же вjьнча'етъ и= невjь'сту, глаго'ля:

Вjьнча'ется раба` бж~iя, и='м\ркъ, рабу` бж~iю, 
и='м\ркъ, во и='мя _о=ц~а`, и= сн~а, и= ст~а'гw дх~а.

Та'же бл~гословля'етъ я=` три'жды, глаго'ля три'жды:

Гд\си бж~е на'шъ, сла'вою и= че'стiю вjьнча'й я=`.

Та'же прокi'менъ а=п\сла, гла'съ и~:

Положи'лъ _е=си` на глава'хъ и='хъ вjьнцы`, w\т 
ка'меней ч\стны'хъ, живота` проси'ша о_у= тебе`, и= да'лъ 
_е=си` и=`мъ.

Стi'хъ: Jа='кw да'си и=`мъ бл~гослове'нiе въ вjь'къ 
вjь'ка, возвесели'ши я=` ра'достiю съ лице'мъ твои'мъ.

А=по'столъ ко _е=фесе'_емъ, зача'ло с~л.

Бра'тiе бл~годаря'ще всегда` w= всjь'хъ, w= и='мени 
гд\са на'шегw i=и~са хр\ста`, бг~у и= _о=ц~у`: 
Повину'ющеся дру'гъ дру'гу въ стра'сjь бж~iи. Ж_ены` 
свои^мъ муж_е'мъ повину'йтеся, jа='коже гд\су: зане` 
му'жъ глава` _е='сть жены`, jа='коже и= хр\сто'съ глава` 
цр~кве, и= то'й _е='сть сп~си'тель тjь'ла. Но jа='коже 
цр~ковь повину'ется хр\сту`, та'кожде и= ж_ены` свои^мъ 
муж_е'мъ во все'мъ. Му'жiе, люби'те своя^ ж_ены`, 
jа='коже и= хр\сто'съ возлюби` цр~ковь, и= себе` предаде` 
за ню`: Да w=святи'тъ ю=`, w=чи'стивъ ба'нею водно'ю въ 
глаго'лjь. Да предста'витъ ю=` себjь` сла'вну цр~ковь, не 
и=му'щу скве'рны, и=ли` поро'ка, и=ли` нjь'что w\т 
таковы'хъ: но да _е='сть свята` и= непоро'чна. Та'кw 
до'лжни су'ть му'жiе люби'ти своя^ ж_ены`, jа='кw своя^ 
тjьлеса`: любя'й бо свою` жену`, себе` сама'го лю'битъ. 
Никто'же бо когда` свою` пло'ть возненави'дjь, но 
пита'етъ и= грjь'етъ ю=`, jа='коже и= гд\сь цр~ковь: 
зане` о_у='ди _е=смы` тjь'ла _е=гw`, w\т пло'ти _е=гw`, 
и= w\т косте'й _е=гw`. Сегw` ра'ди w=ста'витъ человjь'къ 
_о=тца` своего` и= ма'терь, и= прилjьпи'тся къ женjь` 
свое'й, и= бу'дета два` въ пло'ть _е=ди'ну: Та'йна сiя` 
вели'ка _е='сть: а='зъ же глаго'лю во хр\ста`, и= во 
цр~ковь. _О=ба'че и= вы` по _е=ди'ному, кi'йждо свою` 
жену` си'це да лю'битъ, jа='коже и= себе`: а= жена` да 
бои'тся своегw` му'жа.

А=ллилу'iа.

Стi'хъ: Ты` гд\си сохрани'ши ны` и= соблюде'ши ны` w\т 
ро'да сегw`, и= во вjь'къ.

Дiа'конъ: Прему'дрость, про'сти о_у=слы'шимъ:

_Е=v\глiе w\т i=wа'нна, зача'ло s~.

Во вре'мя _о='но, бра'къ бы'сть въ ка'нjь 
галiле'йстjьй, и= бjь` ма'ти i=и~сова ту`. Зва'нъ же 
бы'сть i=и~съ и= о_у=ченицы` _е=гw` на бра'къ. И= не 
доста'вшу вiну`, глаго'ла ма'ти i=и~сова къ нему`: вiна` 
не и='мутъ. Глаго'ла _е='й i=и~съ: что` _е='сть мнjь` и= 
тебjь`, же'но; не о_у=` прiи'де ча'съ мо'й. Глаго'ла мт~и 
_е=гw` слуга'мъ: _е='же а='ще глаго'летъ ва'мъ, 
сотвори'те. Бjь'ху же ту` водоно'сы ка'менни ше'сть, 
лежа'ще по w=чище'нiю i=уде'йску, вмjьстя'щыя по двjьма` 
и=ли` трiе'мъ мjь'рамъ. Глаго'ла и=`мъ i=и~съ: напо'лните 
водоно'сы воды`. и= напо'лниша и=`хъ до верха`. И= 
глаго'ла и=`мъ: почерпи'те ны'нjь, и= принеси'те 
а=рхiтрiкли'нови. и= принесо'ша. Jа='коже вкуси` 
а=рхiтрiкли'нъ вiна` бы'вшагw w\т воды`, [и= не вjь'дяше 
w\тку'ду _е='сть: слуги^ же вjь'дяху поче'рпшiи во'ду: ] 
пригласи` жениха` а=рхiтрiкли'нъ, И= глаго'ла _е=му`: 
вся'къ человjь'къ пре'жде до'брое вiно` полага'етъ, и= 
_е=гда` о_у=пiю'тся, тогда` ху'ждшее: ты' же соблю'лъ 
_е=си` до'брое вiно` досе'лjь. Се` сотвори` нача'токъ 
зна'менi_емъ i=и~съ въ ка'нjь галiле'йстjьй, и= jа=ви` 
сла'ву свою`, и= вjь'роваша въ него` о_у=ч~нцы` _е=гw`.

Дiа'конъ: Рце'мъ вси` w\т всея` души` и= w\т всегw` 
помышле'нiя на'шегw рце'мъ.

Гд\си вседержи'телю бж~е:

Поми'луй на'съ бж~е:

_Е=ще` мо'лимся w= ми'лости, жи'зни, ми'рjь, здра'вiи, 
сп~се'нiи, посjьще'нiи рабw'въ бж~iихъ, и='м\ркъ, и= 
помина'етъ и=`хже хо'щетъ.

Возгла'съ: Jа='кw мл\стивъ:

Дiа'конъ: Гд\су помо'лимся.

Ли'къ: Гд\си поми'луй:

Сщ~е'нникъ мл~тву сiю`:

Гд\си бж~е на'шъ, во сп~си'тельномъ твое'мъ 
смотре'нiи, сподо'бивый въ ка'нjь галiле'йстjьй, ч\стны'й 
показа'ти бра'къ твои'мъ прише'ствiемъ, са'мъ ны'нjь 
рабы^ твоя^, и='м\ркъ, и= и='м\ркъ jа=`же бл~говоли'лъ 
_е=си` сочетава'тися дру'гъ дру'гу, въ ми'рjь и= 
_е=диномы'слiи сохрани`: ч\стны'й и='хъ бра'къ покажи`, 
нескве'рное и='хъ ло'же соблюди`, непоро'чное и='хъ 
сожи'тельство пребыва'ти бл~говоли`, и= сподо'би я=` въ 
ста'рости масти'тjьй дости'гнути, чи'стымъ се'рдцемъ 
дjь'лающя за'пwвjьди твоя^.

Ты' бо _е=си` бг~ъ на'шъ, бг~ъ _е='же ми'ловати и= 
сп~са'ти, и= тебjь` сла'ву возсыла'емъ, со безнача'льнымъ 
твои'мъ _о=ц~е'мъ, и= всест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ.

Ли'къ: А=ми'нь.

Дiа'конъ: Заступи`, сп~си`, поми'луй и= сохрани` на'съ 
бж~е, твое'ю бл~года'тiю.

Ли'къ: Гд\си поми'луй.

Дне` всегw` соверше'нна, свя'та:

Ли'къ: Пода'й гд\си.

А='гг~ла ми'рна:

Проще'нiя и= w=ставле'нiя грjьхw'въ:

До'брыхъ и= поле'зныхъ душа'мъ:

Про'чее вре'мя живота` на'шегw:

Хр\стiа'нскiя кончи'ны живота` на'шегw:

Соедине'нiе вjь'ры и= прича'стiе ст~а'гw дх~а:

Ли'къ: Тебjь` гд\си.

Сщ~е'нникъ возглаша'етъ:

И= сподо'би на'съ вл\дко, со дерзнове'нiемъ 
неwсужде'ннw смjь'ти призыва'ти тебе` нб\снаго бг~а 
_о=ц~а`, и= глаго'лати:

И= лю'дiе: _О='ч~е на'шъ: ве'сь до конца`.

Сщ~е'нникъ возглаша'етъ: Jа='кw твое` _е='сть цр\ство:

Ми'ръ всjь^мъ.

Главы^ ва'шя гд\севи приклони'те.

Та'же прино'сится _о='бщая ча'ша, и= бл~гословля'етъ 
ю=` сщ~е'нникъ, и= глаго'летъ мл~тву сiю`:

Дiа'конъ: Гд\су помо'лимся.

Бж~е, вся^ сотвори'вый крjь'постiю твое'ю, и= 
о_у=тверди'вый вселе'нную, и= о_у=краси'вый вjьне'цъ 
всjь'хъ сотворе'нныхъ w\т тебе`, и= ча'шу _о='бщую сiю` 
подава'яй сочетава'ющымся ко _о=бще'нiю бра'ка, 
бл~гослови` бл~гослове'нiемъ дх~о'внымъ.

Возгла'снw: Jа='кw бл~гослови'ся твое` и='мя, и= 
просла'вися твое` цр\ство:

Ли'къ: А=ми'нь.

Та'же взе'мъ сщ~е'нникъ въ ру'ку _о='бщую ча'шу, 
преподае'тъ и=`мъ три'жды: пе'рвjье му'жу, и= пото'мъ 
женjь`: И= а='бiе прiе'мъ я=` сщ~е'нникъ, ку'му держа'щу 
созади` вjьнцы`, w=браща'етъ jа='кw w='бразомъ кру'га.

И= пое'тъ сщ~е'нникъ, и=ли` лю'дiе настоя'щыя 
тропари`, во гла'съ _е~:

И=са'iе лику'й, дв~а, и=мjь` во чре'вjь, и= роди` сн~а 
_е=мману'ила, бг~а же и= человjь'ка, восто'къ и='мя 
_е=му`: _е=го'же велича'юще, дв~у о_у=блажа'емъ.

И=нi'и, гла'съ з~:

Ст~i'и му'ч_еницы, до'брjь страда'льчествовавшiи, и= 
вjьнча'вшiися, моли'теся ко гд\су поми'ловатися душа'мъ 
на'шымъ.

Сла'ва тебjь` хр\сте` бж~е, а=по'столwмъ похвало`, 
му'ченикwвъ ра'дованiе, и='хже про'повjьдь, тр\оца 
_е=диносу'щная.

Та'же взе'мъ вjьне'цъ жениха`, глаго'летъ:

Возвели'чися женише` jа='коже а=враа'мъ, и= 
бл~гослови'ся jа='коже i=саа'къ, и= о_у=мно'жися jа='коже 
i=а'кwвъ, ходя'й въ ми'рjь, и= дjь'лаяй въ пра'вдjь 
за'пwвjьди бж~iя.

И= внегда` взя'ти вjьне'цъ невjь'сты, глаго'летъ:

И= ты` невjь'сто, возвели'чися jа='коже са'рра, и= 
возвесели'ся jа='коже реве'кка, и= о_у=мно'жися jа='коже 
рахи'ль. веселя'щися w= свое'мъ му'жjь, храня'щи 
предjь'лы зако'на, зане` та'кw бл~говоли` бг~ъ.

Дiа'конъ: Гд\су помо'лимся.

Ли'къ: Гд\си поми'луй.

Сщ~е'нникъ мл~тву:

Бж~е бж~е на'шъ, прише'дый въ ка'ну галiле'йскую, и= 
та'мошнiй бра'къ бл~гослови'вый, бл~гослови` и= рабы^ 
твоя^ сiя^, твои'мъ про'мысломъ ко _о=бще'нiю бра'ка 
сочета'вшыяся: бл~гослови` и='хъ вхо'ды и= и=схо'ды, 
о_у=мно'жи во бл~ги'хъ живо'тъ и='хъ: воспрiими` вjьнцы` 
и='хъ въ цр\ствiи твое'мъ, нескве'рны, и= непоро'чны, и= 
ненавjь'тны соблюда'яй, во вjь'ки вjькw'въ.

Ли'къ: А=ми'нь.

Сщ~е'нникъ: Ми'ръ всjь^мъ.

Главы^ ва'шя гд\севи приклони'те.

И= мо'лится сщ~е'нникъ:

_О=ц~ъ, сн~ъ, и= ст~ы'й дх~ъ, всест~а'я, и= 
_е=диносу'щная, и= живонача'льная тр\оца, _е=ди'но 
бж~ество` и= цр\ство, да бл~гослови'тъ ва'съ, и= да 
пода'стъ ва'мъ долгожи'тiе, бл~гоча'дiе, преспjь'янiе 
живота` и= вjь'ры, и= да и=спо'лнитъ ва'съ всjь'хъ 
су'щихъ на земли` бл~ги'хъ: да сподо'битъ ва'съ и= 
w=бjьща'нныхъ бла'гъ воспрiя'тiя, мл~твами ст~ы'я бц\ды, 
и= всjь'хъ ст~ы'хъ, а=ми'нь.

Та'же вхо'дятъ, и= поздравля'ютъ и=`хъ, и= цjьлова'нiе 
дру'гъ дру'га, и= быва'етъ w\т сщ~е'нника соверше'нный 
w\тпу'стъ.

Ре'кшу дiа'кону: Прему'дрость.

Ли'къ: Ч\стнjь'йшую херувi^мъ:

Сщ~е'нникъ w\тпу'стъ:

И='же въ ка'нjь галiле'йстjьй прише'ствiемъ свои'мъ 
че'стенъ бра'къ показа'вый, хр\сто'съ и='стинный бг~ъ 
на'шъ, мл~твами преч\стыя своея` мт~ре, ст~ы'хъ сла'вныхъ 
и= всехва'льныхъ а=п\слъ, ст~ы'хъ бг~овjьнча'нныхъ царе'й 
и= равноап\слwвъ, кwнстантi'на и= _е=ле'ны, ст~а'гw 
великомч~нка проко'пiа, и= всjь'хъ ст~ы'хъ, поми'луетъ и= 
сп~се'тъ на'съ, jа='кw бл~гъ и= чл~вjьколю'бецъ.

[гл\ва а~_i] Мл~тва на разрjьше'нiе вjьнц_е'въ, во 
_о=смы'й де'нь.

Гд\си бж~е на'шъ, вjьне'цъ лjь'та бл~гослови'вый, и= 
сiя^ вjьнцы` возложи'ти преда'вый зако'номъ бра'ка, 
сочетава'ющымся дру'гъ дру'гу, и= мзду` а='ки w\тдая` 
и='мъ цjьлому'дрiя: зане` чи'сти ко и='же w\т тебе` 
о_у=законоположе'нному бра'ку сочета'шася: са'мъ и= въ 
разрjьше'нiи си'хъ вjьнц_е'въ, сочета'вшихся дру'гъ 
дру'гу бл~гослови`, и= сочета'нiе и='хъ нерастерза'емо 
соблюди`: да бл~годаря'тъ вы'ну всест~о'е и='мя твое`, 
_о=ц~а`, и= сн~а, и= ст~а'гw дх~а, ны'нjь и= при'снw, и= 
во вjь'ки вjькw'въ, а=ми'нь.

Сщ~е'нникъ: Ми'ръ всjь^мъ.

Согла^сная дости'гше раби` твои` гд\си, и= 
послjь'дованiе соверши'вше въ ка'нjь галiле'йстjьй 
бра'ка, и= спря'тавше jа=`же въ не'мъ зна'м_енiя, сла'ву 
тебjь` возсыла'ютъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ, а=ми'нь.

И= w\тпу'стъ.




