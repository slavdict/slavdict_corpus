<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва м~f] Чи'нъ бл~гослове'нiя кампа'на, сi'есть 
ко'локола и=ли` зво'на.

Повjь'сивши зво'нъ при цр~кви, jа='коже бы мощи` и= 
све'рху и= и=звну'трь w=кропле'нну бы'ти, пре'жде да'же 
не поста'вити _е=го` на колоко'льнjь, си'мъ 
бл~гослове'нiемъ бл~гослови'ти _е=го` подоба'етъ: А='ще 
ст~и'тель сiе` дjь'йствуетъ, w=дjь'янъ во вся^ 
святи'т_ельскiя _о=д_е'жды, и=ли` то'чiю въ ма'нтiю, въ 
_е=пiтрахи'ль, w=мофо'ръ и= ми'тру, [а='ще же сщ~е'нникъ, 
въ _е=пiтрахи'ль и= фелw'нь] и=схо'дитъ и=з\ъ цр~кве, и= 
прихо'дитъ къ зво'ну та'мw о_у='бw пред\ъугото'ванной 
су'щей водjь` сщ~е'нной и= кропи'льницjь, на ч\стнw 
покрове'нномъ столjь`, и= начина'етъ _о=бы'чнw:

Бл~гослове'нъ бг~ъ на'шъ: Кли'ръ же пое'тъ s~-мъ 
гла'сомъ: Цр~ю` нб\сный: посе'мъ чте'тся: Трист~о'е: 
_О='ч~е на'шъ: Гд\си поми'луй, в~_i. Сла'ва, и= ны'нjь: 
Прiиди'те, поклони'мся: три'жды.

И= _псало'мъ рм~и:

Хвали'те гд\са съ небе'съ, хвали'те _е=го` въ 
вы'шнихъ. Хвали'те _е=го` вси` а='гг~ли _е=гw`: хвали'те 
_е=го` вся^ си^лы _е=гw`. Хвали'те _е=го` со'лнце и= 
луна`: хвали'те _е=го` вся^ sвjь'зды и= свjь'тъ. Хвали'те 
_е=го` нб~са` нб~съ, и= вода`, jа='же превы'ше нб~съ. Да 
восхва'лятъ и='мя гд\сне: jа='кw то'й рече`, и= бы'ша, 
то'й повелjь`, и= созда'шася. Поста'ви я=` въ вjь'къ и= 
въ вjь'къ вjь'ка: повелjь'нiе положи`, и= не ми'мw 
и='детъ. Хвали'те гд\са w\т земли` sмi'_еве, и= вся^ 
б_е'здны: _О='гнь, гра'дъ, снjь'гъ, го'лоть, ду'хъ 
бу'ренъ, творя^щая сло'во _е=гw`: Го'ры и= вси` хо'лми, 
древа` плодонw'сна и= вси` ке'дри: Sвjь'рiе и= вси` 
ско'ти, га'ди, и= пти^цы перна'ты: Ца'рiе зе'мстiи и= 
вси` лю'дiе, кня'зи и= вси` судiи^ зе'мстiи: Ю='нwши и= 
дjь^вы, ста'рцы съ ю='нотами, да восхва'лятъ и='мя 
гд\сне, jа='кw вознесе'ся и='мя тогw` _е=ди'нагw: 
и=сповjь'данiе _е=гw` на земли` и= на нб~си`. И= 
вознесе'тъ ро'гъ люде'й свои'хъ: пjь'снь всjь^мъ 
прп\дбнымъ _е=гw`, сыновw'мъ i=и~л_евымъ, лю'демъ 
приближа'ющымся _е=му`.

Та'же _псало'мъ рм~f.

Воспо'йте гд\севи пjь'снь но'ву, хвале'нiе _е=гw` въ 
цр~кви прп\дбныхъ. Да возвесели'тся i=и~ль w= сотво'ршемъ 
_е=го`, и= сы'нове сiw'ни возра'дуются w= царjь` свое'мъ. 
Да восхва'лятъ и='мя _е=гw` въ ли'цjь, въ тv"мпа'нjь и= 
_псалти'ри да пою'тъ _е=му`. Jа='кw бл~говоли'тъ гд\сь въ 
лю'дехъ свои'хъ, и= вознесе'тъ крw'ткiя во сп~се'нiе. 
Восхва'лятся прп\дбнiи во сла'вjь, и= возра'дуются на 
ло'жахъ свои'хъ. Вознош_е'нiя бж~iя въ горта'ни и='хъ, и= 
мечи` _о=бою'ду _о=стры` въ рука'хъ и='хъ: Сотвори'ти 
w\тмще'нiе во jа=зы'цjьхъ, w=блич_е'нiя въ лю'дехъ. 
Связа'ти цари` и='хъ пу'ты, и= сла^вныя и='хъ ручны'ми 
_о=кw'вы желjь'зными: Сотвори'ти въ ни'хъ су'дъ 
напи'санъ: сла'ва сiя` бу'детъ всjь^мъ преподw'бнымъ 
_е=гw`.

Та'же _псало'мъ р~и.

Хвали'те бг~а во ст~ы'хъ _е=гw`, хвали'те _е=го` во 
о_у=тверже'нiи си'лы _е=гw`. Хвали'те _е=го` на си'лахъ 
_е=гw`, хвали'те _е=го` по мно'жеству вели'чествiя 
_е=гw`. Хвали'те _е=го` во гла'сjь тру'бнjьмъ, хвали'те 
_е=го` во _псалти'ри и= гу'слехъ. Хвали'те _е=го` въ 
тv"мпа'нjь и= ли'цjь, хвали'те _е=го` во стру'нахъ и= 
_о=рга'нjь. Хвали'те _е=го` въ кv"мва'лjьхъ 
доброгла'сныхъ, хвали'те _е=го` въ кv"мва'лjьхъ 
восклица'нiя: Вся'кое дыха'нiе да хва'литъ гд\са.

Сла'ва, и= ны'нjь: А=ллилу'iа, три'жды.

Дiа'конъ же глаго'летъ _е=ктенiю` сiю`:

Ми'ромъ гд\су помо'лимся: да'же до W= пла'вающихъ:

И= а='бiе прилага'етъ сiя^:

W= _е='же бл~гослови'ти кампа'нъ се'й, въ сла'ву 
ст~а'гw и='мене своегw`, нб\снымъ свои'мъ 
бл~гослове'нiемъ, гд\су помо'лимся.

W= _е='же пода'ти _е=му` бл~года'ть, jа='кw да вси` 
слы'шащiи звjьне'нiе _е=гw` и=ли` во дни` и=ли` въ нощи`, 
возбудя'тся къ славосло'вiю и='мене ст~а'гw твоегw`, 
гд\су помо'лимся.

W= _е='же гла'сомъ звjьне'нiя _е=гw` о_у=толи'тися и= 
о_у=ти'шитися и= преста'ти всjь^мъ вjь'трwмъ sjь^льнымъ, 
бу'рямъ же, громw'мъ и= мо'лнiямъ, и= всjь^мъ вр_е'днымъ 
безве'дрiямъ, и= sлораствор_е'ннымъ возду'хwмъ, гд\су 
помо'лимся.

W= _е='же w\тгна'ти всю` си'лу, кова^рства же и= 
навjь'ты неви'димыхъ врагw'въ, w\т всjь'хъ вjь'рныхъ 
свои'хъ, гла'съ зву'ка _е=гw` слы'шащихъ, и= къ дjь'ланiю 
за'повjьдей свои'хъ возбуди'ти я=`, гд\су помо'лимся.

W= _е='же и=зба'витися на'мъ w\т вся'кiя ско'рби:

Заступи`, сп~си`, поми'луй:

Прест~у'ю, преч\стую, пребл~гослове'нную:

Возгла'съ: Jа='кw подоба'етъ тебjь` вся'кая сла'ва 
че'сть и= поклоне'нiе:

Ли'къ: А=ми'нь.

По си'хъ чту'тъ _псало'мъ к~и:

Принеси'те гд\севи, сы'нове бж~iи, принеси'те гд\севи 
сы'ны _о='вни, принеси'те гд\севи сла'ву и= че'сть. 
Принеси'те гд\севи сла'ву и='мени _е=гw`: поклони'теся 
гд\севи во дворjь` ст~jь'мъ _е=гw`. Гла'съ гд\сень на 
вода'хъ: бг~ъ сла'вы возгремjь`, гд\сь на вода'хъ 
мно'гихъ. Гла'съ гд\сень въ крjь'пости: гла'съ гд\сень въ 
великолjь'пiи. Гла'съ гд\са сокруша'ющагw ке'дры, и= 
стры'етъ гд\сь ке'дры лiва^нскiя. И= и=стни'тъ я=` jа='кw 
тельца` лiва'нска, и= возлю'бленный jа='кw сы'нъ 
_е=диноро'жь. Гла'съ гд\са пресjьца'ющагw пла'мень 
_о=гня`. Гла'съ гд\са стряса'ющагw пусты'ню, и= стрясе'тъ 
гд\сь пусты'ню каддi'йскую. Гла'съ гд\сень сверша'ющiй 
_е=л_е'ни, и= w\ткры'етъ дубра^вы, и= въ хра'мjь _е=гw` 
вся'кiй глаго'летъ сла'ву. Гд\сь пото'пъ населя'етъ, и= 
ся'детъ гд\сь цр~ь въ вjь'къ. Гд\сь крjь'пость лю'демъ 
свои^мъ да'стъ, гд\сь бл~гослови'тъ лю'ди своя^ ми'ромъ.

По сконча'нiи же _псалма`, ре'кшу дiа'кону: Гд\су 
помо'лимся,

И= кли'ру: Гд\си поми'луй.

I=ере'й же чте'тъ мл~тву сiю`:

Гд\си бж~е на'шъ, хотя'й w\т всjь'хъ вjь'рныхъ твои'хъ 
всегда` сла'вимь и= покланя'емь бы'ти, въ ве'тсjьмъ 
завjь'тjь рабу` своему` законополо'жнику мwv"се'ю тру'бы 
сре'бряны сотвори'ти, и= сынw'мъ а=арw'нwвымъ жрец_е'мъ 
въ ня`, внегда` жре'ти и=`мъ тебjь`, воструби'ти 
повелjь'лъ _е=си`: jа='кw да о_у=слы'шавше лю'дiе твои` 
гла'съ тру'бный, гото'ви _е='же поклони'тися тебjь` 
бу'дутъ, и= ко _е='же ж_е'ртвы приноси'ти тебjь` 
соберу'тся, и= въ бра'нехъ тру'бъ си'хъ гла'сомъ 
w=глаше'ни, къ побjьжде'нiю врагw'въ крjь'пкw 
воwружа'тся. И= ны'нjь, вл\дко прест~ы'й, смире'ннw 
мо'лимъ тя`, при'зри мл\стивнw на прилjь'жное моле'нiе 
на'съ недосто'йныхъ рабw'въ твои'хъ, и= кампа'нъ се'й, къ 
слу'жбjь цр~кве твоея` ст~ы'я, въ сла'ву же 
великолjь'пагw и= всест~а'гw и='мене твоегw` 
соwруже'нный, нб\снымъ ст~ы'мъ твои'мъ бл~гослове'нiемъ 
и= бл~года'тiю всеwсщ~а'ющагw твоегw` дх~а бл~гослови` и= 
w=ст~и`, и= вле'й во'нь си'лу бл~года'ти твоея`: jа='кw 
да о_у=слы'шавше вjь'рнiи раби` твои` гла'съ зву'ка 
_е=гw`, въ бл~гоче'стiи и= вjь'рjь о_у=крjьпя'тся, и= 
му'жественнw всjь^мъ дiа^вольскимъ навjь'тwмъ 
сопротивоста'нутъ, и= мл~твами и= всегда'шнимъ 
славосло'вiемъ тебе` и='стиннагw бг~а сiя^ побjьдя'тъ, къ 
цр~кви же на мл~тву и= славосло'вiе ст~а'гw и='мене 
твоегw`, во дни` и= въ нощи` спjь'шнw, jа='кw ведо'ми да 
веду'тся: да о_у=толя'тся же и= о_у=тиша'тся, и= 
преста'нутъ и= напа'дающыя бу^ри вjь'тр_енныя, гра'ды же 
и= ви'хри и= гро'мы стра'шнiи и= мw'лнiя, и= 
sлорастворе'ннiи и= вре'днiи возду'хи гла'сомъ _е=гw`. 
Ты' бо гд\си бж~е на'шъ, не то'чiю о_у='мными и= 
w=душевле'нными созда'нiями твои'ми, въ сла'ву твою` и= 
въ сп~се'нiе и= по'льзу вjь'рныхъ твои'хъ, но и= 
безду'шными, jа='коже мwv"се'овымъ жезло'мъ, и= мjь'дяною 
sмiе'ю въ пусты'ни, вся^ jа=`же хо'щеши пресла^вная 
твори'ши и= чудодjь'йствуеши: вся^ бо тебjь` возмw'жна 
су'ть, не возмо'жно же ничто'же: и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

И= всjь^мъ предстоя'щымъ главы^ прикло'ньшымъ, чте'тъ 
i=ере'й та'йнw мл~тву сiю`:

Вл\дко бж~е _о='ч~е вседержи'телю, и='же тру'бнымъ 
гла'сомъ седмiю` жр_е'цъ и=ду'щихъ пред\ъ кiвw'томъ 
свидjь'нiя, i=ерiхw'нскимъ тв_е'рдымъ стjьна'мъ па'сти и= 
разруши'тися сотвори'лъ _е=си`, и= вся^ во гра'дjь су'щыя 
въ ру'цjь люде'й твои'хъ пре'далъ _е=си`: ты` и= ны'нjь 
кампа'нъ се'й нб\снымъ твои'мъ бл~гослове'нiемъ 
и=спо'лни, jа='кw да гла'съ звjьне'нiя _е=гw` 
о_у=слы'шавше, проти^вныя возду^шныя си^лы дале'че w\т 
w=гра'дъ вjь'рныхъ твои'хъ w\тсту'пятъ, и= вся^ 
раздеж_е'нныя и='хъ _о='гн_енныя, jа=`же на на'съ, 
стрjь'лы о_у=га'снутъ, треска^нiя же мо'лнiй, нападе'нiе 
гра'да, и= вся^ вр_е'дныя возду'хwвъ sлораствор_е'нiя, 
всеси'льною и= крjь'пкою десни'цею прогони^ма и= 
о_у=д_е'ржанна да о_у=толя'тся, о_у=ти'хнутъ и= 
w\тсту'пятъ: вся^ бо ты` въ сла'ву твою`, къ по'льзjь и= 
сп~се'нiю на'шему чрез\ъ поср_е'дства дjь'йствуеши.

И= возглаша'етъ: Твое' бо _е='сть, _е='же ми'ловати и= 
сп~са'ти ны`, бж~е на'шъ, и= тебjь` сла'ву возсыла'емъ, 
безнача'льному _о=ц~у`, со _е=диноро'днымъ твои'мъ 
сн~омъ, и= съ прест~ы'мъ, и= бл~ги'мъ, и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

И= взе'мъ i=ере'й сщ~е'нную во'ду, кропи'тъ кампа'нъ 
w\т четы'рехъ стра'нъ _е=гw` све'рху, _о='крестъ и=ды'й, 
глаго'ля: Бл~гословля'ется и= w=сщ~а'ется кампа'нъ се'й 
w=кропле'нiемъ воды` сея` сщ~е'нныя, во и='мя _о=ц~а`, и= 
сн~а, и= ст~а'гw дх~а, а=ми'нь. [Три'жды.]

Та'кожде и= внутри` _е=гw` кропя` на четы'ре страны^, 
то'жде глаго'летъ. Посе'мъ, взе'мъ кади'льницу, кади'тъ 
кампа'нъ w\т четы'рехъ стра'нъ, и=звнjь` и= вну'трь 
_е=гw`.

Сiя^ же _е=му` соверша'ющу, кли'рiцы чту'тъ _псало'мъ 
_кс~f:

Бж~е, въ по'мощь мою` вонми`, гд\си, помощи' ми 
потщи'ся: Да постыдя'тся и= посра'мятся и='щущiи ду'шу 
мою`, да возвратя'тся вспя'ть и= постыдя'тся хотя'щiи ми` 
sла^я. Да возвратя'тся а='бiе стыдя'щеся глаго'лющiи ми`: 
бл~гоже, бл~гоже. Да возра'дуются и= возвеселя'тся w= 
тебjь`, вси` и='щущiи тебе` бж~е, и= да глаго'лютъ вы'ну, 
да возвели'чится гд\сь лю'бящiи сп~се'нiе твое`. а='зъ же 
ни'щъ _е='смь и= о_у=бо'гъ, бж~е, помози' ми: помо'щникъ 
мо'й и= и=зба'витель мо'й _е=си` ты`, гд\си не закосни`.

Си^мъ же соверши'вшымся, дiа'конъ возглаша'етъ: 
Прему'дрость.

Чте'цъ глаго'летъ: Чи'слъ чте'нiе.

Дiа'конъ: Во'нмемъ.

Чте'цъ же чте'тъ паремiю` сiю` w\т четве'ртыхъ кни'гъ 
мwv"се'овыхъ, глава` _i~:

Рече` гд\сь къ мwv"се'ю, глаго'ля: Сотвори` себjь` 
двjь` трубы^ ср_е'бряны, кw'ваны сотвори'ши я=`, и= 
бу'дутъ тебjь` на созва'нiе со'нма, и= возставля'ти 
полки`. И= да востру'биши и='ми, и= да собере'тся къ 
тебjь` ве'сь со'нмъ, пред\ъ дв_е'ри ски'нiи свидjь'нiя. 
А='ще же _е=ди'ною трубо'ю востру'бятъ, да прiи'дутъ къ 
тебjь` вси` кня'зи и= тысященача'льники i=и~льтестiи. И= 
воструби'те въ зна'менiе и= воздви'гнутся полцы`, 
w=полча'ющiися на восто'ки: И= воструби'те въ зна'менiе 
второ'е, и= воздви'гнутся полцы`, w=полча'ющiися w\т 
ю='га: И= воструби'те въ зна'менiе тре'тiе, и= да 
воздви'гнутся полцы`, w=полча'ющiися w\т мо'ря: И= 
воструби'те въ зна'менiе четве'ртое, и= воздви'гнутся 
полцы`, w=полча'ющiися w\т сjь'вера. Зна'менiемъ да 
востру'бятъ въ воздви'женiе и='хъ. И= _е=гда` собере'те 
со'нмъ, воструби'те не въ зна'менiе. И= сы'нове а=арw'ни 
жрецы` да востру'бятъ труба'ми: и= да бу'детъ ва'мъ 
зако'ннw вjь'чнw въ ро'ды ва'шя. А='ще же и=зы'дете на 
бра'нь въ земли` ва'шей къ супоста'тwмъ сопроти'вящымся 
ва'мъ, и= воструби'те и= назна'менуйте труба'ми, и= 
воспомяне'тся пред\ъ гд\семъ, и= и=зба'витеся w\т вра^гъ 
ва'шихъ. И= во дне'хъ весе'лiя ва'шегw, и= въ 
пра'здницjьхъ ва'шихъ, и= въ новомjь'сячiихъ ва'шихъ, 
воструби'те труба'ми на всесожж_е'нiя, и= на ж_е'ртвы 
сп~се'нiй ва'шихъ, и= бу'детъ ва'мъ воспомина'нiе пред\ъ 
бг~омъ ва'шимъ: А='зъ гд\сь бг~ъ ва'шъ.

Посе'мъ пою'тъ, и=ли` чту'тъ стiхи^ры сiя^, гла'съ в~:

Земли` и= про'чымъ стiхi'ямъ, гнjь'ва ра'ди твоегw`, 
грjь^хъ ра'ди на'шихъ дви'жимагw на ны`, смуща'ющымся и= 
w=бурева'_емымъ, гла'съ зна'менiя сегw`, jа='коже 
мwv"се'овыхъ сре'бряныхъ тру'бъ о_у=слы'шавъ гд\си, 
бл~гоутро'бнымъ свои'мъ _о='комъ при'зри на ны`, и= не 
jа='ростiю твое'ю w=бличи` на'съ, но о_у=милосе'рдився 
пощади`, вся'кагw стра'шнагw преще'нiя твоегw` 
и=збавля'я, jа='кw _е=ди'нъ милосе'рдъ.

Гла'съ а~:

W=снова^нiя всея` земли` воздвиза'яй, бж~е, и= 
сотряса'яй _е=ди'нъ морско'е ло'же, jа='кw созда'тель 
вся'ческихъ, и=зба'ви на'съ пра'веднагw твоегw` 
преще'нiя, гла'сомъ зна'менiя сегw` w\тгоня'я sjь^льныя 
бу^ри и= вjь'тры, гро'мы же и= мw'лнiя: и= бо'дрыхъ на'съ 
и= тщали'выхъ всегда` къ твоему` славосло'вiю сотвори`, 
и= ко и=сполне'нiю ст~ы'хъ твои'хъ за'повjьдей, jа='кw 
чл~вjьколю'бецъ.

Сла'ва, и= ны'нjь, гла'съ д~:

Вся'ч_еская _е=ди'ною въ нача'лjь собо'ю 
непосре'дственнjь созда'вый гд\си, ны'нjь же вся^ 
посре'дственнjь дjь'йствуяй гла'сомъ зво'на сегw` 
w=сщ~е'ннагw, вся'кое о_у=ны'нiе съ лjьни'вствомъ w\т 
серде'цъ вjь'рныхъ твои'хъ w\тжени`, стра'хъ же тво'й въ 
ни'хъ съ бл~гоче'стiемъ вкорени` и= спjь'шныхъ на мл~тву, 
ско'рыхъ же ко вся'кому бл~го'му дjь'лу твое'ю си'лою 
сотвори`, и=збавля'я на'съ w\т всjь'хъ навjь'тwвъ 
вра'жiихъ: и= невре'дныхъ w\т sлорастворе'нныхъ 
возду'хwвъ завjь'тренiя соблюда'я: мл~твами бц\ды и= 
всjь'хъ ст~ы'хъ твои'хъ, jа='кw _е=ди'нъ милосе'рдъ.

По сконча'нiи же си'хъ, ст~и'тель, и=ли` 
нача'льствуяй, ре'кшу дiа'кону: Прему'дрость: И= ли'ку: 
Ч\стнjь'йшую херувi^мъ: Сла'ва, и= ны'нjь: Гд\си 
поми'луй, три'жды, Бл~гослови`, твори'тъ _о=бы'чный 
дневны'й w\тпу'стъ.


