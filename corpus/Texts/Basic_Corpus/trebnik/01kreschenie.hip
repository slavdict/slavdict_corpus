<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва а~] Мл~твы въ пе'рвый де'нь, по внегда` роди'ти 
женjь` _о=троча`.

Гд\су помо'лимся.

Вл\дко гд\си вседержи'телю, и=сцjьля'яй вся'кiй 
неду'гъ, и= вся'кую jа='зю, са'мъ и= сiю` дне'сь 
роди'вшую рабу` твою`, и='м\ркъ, и=сцjьли`, и= возста'ви 
ю=` w\т _о=дра`, на не'мже лежи'тъ: зане`, по пр\оро'ка 
дв~да словеси`, въ беззако'нiихъ зача'хомся, и= 
скверна'ви вси` _е=смы` пред\ъ тобо'ю. Сохрани` сiю` и= 
сего` младе'нца, _е=го'же роди`: покры'й ю=` под\ъ 
кро'вомъ крилу` тво_е'ю, w\т дне'шнягw дне`, да'же до 
послjь'днягw _е=я` сконча'нiя, мл~твами преч\стыя бц\ды 
и= всjь'хъ ст~ы'хъ: jа='кw бл~гослове'нъ _е=си` во вjь'ки 
вjькw'въ, а=ми'нь.

Гд\су помо'лимся.

Вл\дко гд\си бж~е на'шъ, роди'выйся w\т преч\стыя 
вл\дчцы на'шея бц\ды, и= приснодв~ы мр~i'и, и= jа='кw 
мл\днецъ во jа='слехъ возлегi'й, и= jа='кw дjь'тищь 
воспрiе'млемь бы'вый: са'мъ и= сiю` рабу` твою`, дне'сь 
роди'вшую сiе` _о=троча`, поми'луй, и= прости` вw'льная 
и= невw'льная _е=я` прегрjьш_е'нiя, и= сохрани` ю=` w\т 
вся'кагw дiа'вольскагw мучи'тельства: и= и=з\ъ нея` 
рожде'ннагw младе'нца соблюди` w\т вся'кагw jа='да, w\т 
вся'кiя лю'тости, w\т вся'кiя бу'ри сопроти'внагw, w\т 
духw'въ лука'выхъ, дневны'хъ же и= нощны'хъ. сiю' же 
соблюди` под\ъ держа'вною руко'ю твое'ю, и= да'ждь _е='й 
ско'рое воста'нiе, и= w\т скве'рны w=чи'сти, и= болjь'зни 
и=сцjьли`, и= здра'вiе и= благомо'щiе души' же и= тjь'лу 
да'руй, и= а='гг~лы свjь'тлыми и= сiя'ющими сiю` 
w=гради`: и= соблюди` w\т вся'кагw наи'тiя неви'димыхъ 
духw'въ, _е='й гд\си, w\т неду'га и= сла'бости, w\т 
ре'вности и= за'висти, и= w\т _о=че'съ призо'ра, и= 
поми'луй ю=` и= младе'нца, по вели'цjьй мл\сти твое'й, и= 
w=чи'сти ю=` w\т тjьле'сныя скве'рны, и= разли'чныхъ 
_е='й находя'щихъ о_у=тро'бныхъ стуже'нiй, и= и=зведи` 
ю=` ско'рою ми'лостiю твое'ю во смире'нномъ _е=я` тjь'лjь 
во и=справле'нiе: и= и=з\ъ нея` рожде'ннаго младе'нца 
сподо'би поклони'тися земно'му хра'му, _е=го'же 
о_у=гото'валъ _е=си` славосло'витися и='мени твоему` 
ст~о'му.

Jа='кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

Гд\су помо'лимся.

Гд\си бж~е на'шъ, бл~говоли'вый сни'ти съ нб~съ, и= 
роди'тися w\т ст~ы'я бц\ды и= приснодв~ы мр~i'и, 
спасе'нiя ра'ди на'съ грjь'шныхъ, вjь'дый немощно'е 
человjь'ческагw _е=стества`, прости` рабjь` твое'й 
и='м\ркъ, дне'сь роди'вшей, по мно'жеству щедро'тъ 
твои'хъ. ты' бо ре'клъ _е=си` гд\си: расти'теся, и= 
о_у=мно'житеся, и= и=спо'лните зе'млю, и= w=блада'йте 
_е='ю. Сегw` ра'ди и= мы` раби` твои` мо'лимся, и= 
дерза'юще неsло'бивымъ твои'мъ человjьколю'бiемъ, со 
стра'хомъ вопiе'мъ къ цр\ствiя твоегw` ст~о'му и='мени: 
при'зри съ нб~се` и= ви'ждь не'мощь на'съ w=сужде'нныхъ, 
и= прости` рабjь` твое'й се'й, и='м\ркъ, и= всему` до'му, 
въ не'мже роди'ся _о=троча`, и= прикосну'вшымся _е='й, и= 
здjь` w=брjьта'ющымся всjь^мъ, jа='кw бл~гъ и= 
чл~вjьколю'бецъ бг~ъ прости`: jа='кw _е=ди'нъ и='маши 
вла'сть w=ставля'ти грjьхи`, мл~твами прест~ы'я бц\ды и= 
всjь'хъ ст~ы'хъ твои'хъ, а=ми'нь.


[гл\ва в~] Мл~тва, во _е='же назна'менати _о=троча`, прiе'млющее 
и='мя во _о=смы'й де'нь рожде'нiя своегw`.

Вjь'домо бу'ди, jа='кw по рождествjь` во _о=смы'й 
де'нь прино'сится младе'нецъ w\т ба'бы къ хра'му, и= 
стои'тъ пред\ъ враты` хра'ма. Сщ~е'нникъ же твори'тъ: 
Бл~гослове'нъ бг~ъ на'шъ: Трист~о'е. Прест~а'я тр\оце: И= 
по _О='ч~е на'шъ: Jа='кw твое` _е='сть цр\ство:

Та'же w\тпусти'тельный тропа'рь дне`, и=ли` ст~а'гw 
хра'ма.

Сщ~е'нникъ же зна'менуетъ _е=гw` чело`, о_у=ста` и= 
п_е'рси, и= глаго'летъ мл~тву:

Гд\су помо'лимся.

Гд\си бж~е на'шъ, тебjь` мо'лимся, и= тебе` про'симъ, 
да зна'менается свjь'тъ лица` твоегw` на рабjь` твое'мъ 
се'мъ, [и=ли`: на рабjь` твое'й се'й,] и='м\ркъ, и= да 
зна'менается кр\стъ _е=диноро'днагw сн~а твоегw` въ 
се'рдцjь и= въ помышле'нiихъ _е=гw`, во _е='же бjь'гати 
суеты` мi'ра, и= w\т вся'кагw лука'вагw навjь'та вра'жiя, 
послjь'довати же повелjь'нi_емъ твои^мъ. И= да'ждь гд\си 
не w\трече'ну пребы'ти и='мени твоему` ст~о'му на не'мъ, 
совокупля'емjьмъ во вре'мя бл~гопотре'бно ст~jь'й твое'й 
цр~кви, и= соверша'емjьмъ стра'шными та'йнами хр\ста` 
твоегw`: да по за'повjьдемъ твои^мъ жи'тельствовавъ, и= 
сохрани'въ печа'ть неруши'му, получи'тъ блаже'нство 
и=збра'нныхъ во цр\ствiи твое'мъ, бл~года'тiю и= 
чл~вjьколю'бiемъ _е=диноро'днагw сн~а твоегw`, съ ни'мже 
бл~гослове'нъ _е=си`, съ прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

Та'же въ ру'цjь взе'мъ _о=троча`, стои'тъ пред\ъ 
враты` хра'ма, и=ли` пред\ъ w='бразомъ прест~ы'я бц\ды, 
и= твори'тъ кр\ста` w='бразъ, глаго'ля:

Ра'дуйся бл~года'тная бц\де дв~о, и=з\ъ тебе' бо 
возсiя` сл~нце пра'вды хр\сто'съ бг~ъ на'шъ, просвjьща'яй 
су'щыя во тьмjь`: весели'ся и= ты` ста'рче прв\дный, 
прiе'мый во w=бъя'тiя свободи'теля ду'шъ на'шихъ, 
да'рующаго на'мъ воскр\снiе.

И= быва'етъ w\тпу'стъ.

Подоба'етъ вjь'дати, jа='кw рожде'нный младе'нецъ 
а='ще о_у='бw немоществу'яй не ссе'тъ, но къ сме'рти 
зри'тъ, не подоба'етъ w=жида'ти, [jа='коже нjь'цыи sлjь` 
глаго'лютъ,] шеста'гw и=ли` _о=сма'гw дне`, и= та'кw 
креща'ти _е=го`: но въ ча'съ во'ньже роди'ся, то'кмw 
w=мы'ти _е=го`, и= а='бiе крести'ти, да не сконча'ется 
непросвjьще'нъ. Пя'ть бо мjь'сяцей непра^здныя, а='ще 
случи'тся w\т нjь'кiя jа='звы младе'нца о_у=язви'ти, 
а='ки о_у=бi'йству по зако'нwмъ и= пра'вилwмъ пови'нни 
су'ть: кольми` па'че суда` подоба'етъ и=збjьга'ти 
рожде'нныхъ, да не непросвjьще'ни сконча'ются.



[гл\ва г~] Мл~твы женjь` роди'льницjь, по четы'редесяти дне'хъ.

Въ четыредеся'тный же де'нь па'ки прино'сится 
_о=троча` къ хра'му, во _е='же вцерковля'тися, сi'есть, 
нача'ло прiя'ти вводи'тися въ це'рковь. Прино'сится же 
ма'терiю о_у=же` w=чище'нною и= w=мове'нною су'щею, 
предстоя'щу и= хотя'щему прiя'ти то` по кр~ще'нiи.

Сщ~е'нникъ же твори'тъ: Бл~гослове'нъ бг~ъ на'шъ: 
Трист~о'е. Прест~а'я тр\оце: И= _О='ч~е на'шъ: Jа='кw 
твое` _е='сть цр\ство.

Та'же w\тпусти'тельный дне`, и=ли` ст~а'гw 
прилучи'вшагwся.

Сла'ва, и= ны'нjь:

Мл~твами, гд\си, всjь'хъ ст~ы'хъ и= бц\ды, тво'й ми'ръ 
да'ждь на'мъ, и= поми'луй на'съ, jа='кw _е=ди'нъ ще'дръ.

Прикло'нши же _е='й главу` вку'пjь со младе'нцемъ, 
твори'тъ сщ~е'нникъ кр\ста` зна'менiе над\ъ ни'мъ, и= 
каса'яся главы` _е=гw`, глаго'летъ мл~тву:

Гд\су помо'лимся.

Гд\си бж~е вседержи'телю, _о='ч~е гд\са на'шегw i=и~са 
хр\ста`, все` _е=стество` слове'сное же и= безслове'сное 
сло'вомъ твои'мъ созда'вый, и= вся^ w\т не су'щихъ во 
_е='же бы'ти приведы'й, тебjь` мо'лимся, и= тебе` 
про'симъ: твое'ю во'лею спа'слъ _е=си` рабу` твою`, 
и='м\ркъ, w=чи'сти w\т вся'кагw грjьха`, и= w\т вся'кiя 
скве'рны, приходя'щую ко ст~jь'й твое'й це'ркви, да 
неwсужде'ннw сподо'бится причасти'тися ст~ы'хъ твои'хъ 
та'инъ.

Вjь'домо бу'ди, jа='кw а='ще не w=брjьта'ется въ 
живы'хъ младе'нецъ, чте'тся да'же до здjь` мл~тва.

Та'же возгла'снw.

Jа='кw бл~гъ и= чл~вjьколю'бецъ бг~ъ _е=си`:

А='ще ли жи'въ _е='сть, чти` и= сiе` до конца`:

И= w\т нея` рожде'нное _о=троча` бл~гослови`, 
возрасти`, w=святи`, вразуми`, о_у=цjьлому'дри, 
о_у=добому'дрстви: jа='кw ты` приве'лъ _е=си` _е=`, и= 
показа'лъ _е=си` _е=му` свjь'тъ чу'вственный, да и= 
о_у='мнагw сподо'бится свjь'та, во вре'мя _е='же 
w=предjьли'лъ _е=си`, и= сопричте'тся ст~о'му твоему` 
ста'ду, _е=диноро'днымъ твои'мъ сн~омъ: съ ни'мже 
бл~гослове'нъ _е=си`, съ прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

Ми'ръ всjь^мъ.

Главы^ ва'шя гд\севи приклони'те.

Мл~тва ма'тери _о=троча'те:

Гд\си бж~е на'шъ, прише'дый на сп~се'нiе ро'да 
человjь'ческагw, прiиди` и= на рабу` твою`, и='м\ркъ, и= 
сподо'би ю=` честны'мъ твои'мъ пресвv'терствомъ, вхо'да 
хра'ма сла'вы твоея`: w=мы'й _е=я` скве'рну тjьле'сную и= 
скве'рну душе'вную во и=сполне'нiи четы'редесяти днi'й: 
творя'й ю=` досто'йну и= причаще'нiя честна'гw тjь'ла и= 
кро'ве твоея`.

Jа='кw w=святи'ся и= просла'вися пречестно'е и= 
великолjь'пое и='мя твое`, со _о=ц~е'мъ и= ст~ы'мъ 
дх~омъ, ны'нjь и= при'снw, и= во вjь'ки вjькw'въ, 
а=ми'нь.

Мл~тва в~, _о=троча'ти, _е=го'же сщ~е'нникъ зна'менуяй 
мо'лится:

Гд\су помо'лимся.

Гд\си бж~е на'шъ, въ четыредеся'тный де'нь младе'нецъ 
зако'нному хра'му принесе'нный w\т мр~i'и 
неискусобра'чныя и= ст~ы'я твоея` мт~ре, и= на 
w=б\ъя'тiяхъ прв\днагw сv"меw'на носи'мый, са'мъ вл\дко 
всеси'льне, и= принесе'ннаго сего` младе'нца, jа=ви'тися 
тебjь` всjь'хъ творцу`, бл~гослови` и= на вся'кое дjь'ло 
благо'е, и= тебjь` благоуго'дное возрасти`, w\тгоня'я w\т 
негw` вся'кую сопроти'вную си'лу зна'менiемъ воwбраже'нiя 
кр\ста` твоегw`. ты' бо _е=си` храня'й младе'нцы гд\си: 
да сподо'бився ст~а'гw креще'нiя, получи'тъ ча'сть 
и=збра'нныхъ цр\ствiя твоегw`, соблюда'емь съ на'ми 
бл~года'тiю ст~ы'я и= _е=диносу'щныя, и= нераздjь'льныя 
тр\оцы: тебjь' бо подоба'етъ вся'кая сла'ва, 
бл~годаре'нiе, и= поклоне'нiе со безнача'льнымъ твои'мъ 
_о=ц~е'мъ, и= прест~ы'мъ, и= бл~ги'мъ, и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ, 
а=ми'нь.

Ми'ръ всjь^мъ.

Главы` ва'шя гд\севи приклони'те.

Бж~е _о='ч~е вседержи'телю велегла'снjьйшимъ 
пр\оро'комъ и=са'iемъ предвозвjьсти'вый на'мъ, _е='же w\т 
дв~ы воплоще'нiе _е=диноро'днагw твоегw` сн~а и= бг~а 
на'шегw, и='же въ послjь'днiя дни` бл~говоле'нiемъ 
твои'мъ, и= содjь'йствiемъ ст~а'гw дх~а, сп~се'нiя ра'ди 
на'съ человjь'кwвъ, безмjь'рнымъ бл~гоутро'бiемъ w\т нея` 
младе'нствовати и=зво'ливый, и= по _о=бы'чаю въ зако'нjь 
ст~о'мъ твое'мъ, по и=сполне'нiи дне'й w=чище'нiя, 
ст~и'лищу принести'ся претерпjь` и='стинный 
законополо'жникъ сы'й: и= на w=б\ъя'тiяхъ прв\днагw 
сv"меw'на носи'тися и=зво'ли, _е=гw'же та'инства 
проwбраже'нiе въ предрече'нномъ пр\оро'цjь, клеща'ми 
о_у='гля jа=вле'нное позна'хомъ: _е=гw'же и= мы` вjь'рнiи 
подража'нiе бл~года'тiю держи'мъ: са'мъ и= ны'нjь 
сохраня'яй младе'нцы гд\си, бл~гослови` _о=троча` сiе`, 
вку'пjь съ роди'т_ели и= воспрiе'мники _е=гw`, и= 
сподо'би _е=` во вре'мя бл~гопотре'бное и= водо'ю и= 
дх~омъ w\трожде'нiя сопричти` _е=` ст~о'му твоему` ста'ду 
слове'сныхъ _о=ве'цъ, нарица'ющихся и='менемъ хр\ста` 
твоегw`: jа='кw ты` _е=си` въ вы'шнихъ живы'й, и= на 
смир_е'нныя призира'яй, и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw, и= 
во вjь'ки вjькw'въ, а=ми'нь.

[И= а='ще младе'нецъ креще'нъ _е='сть, твори'тъ 
i=ере'й воцерковле'нiе, а='ще же ни`, твори'тъ сiе` по 
креще'нiи. Мл~твамъ же здjь` твори'тъ w\тпу'стъ.] Та'же 
прiе'мъ сщ~е'нникъ _о=троча`, начертава'етъ кр\стъ и='мъ 
пред\ъ враты` хра'ма, глаго'ля:

Воцерковля'ется ра'бъ бж~iй, и='м\ркъ, [и=ли`: раба` 
бж~iя, и='м\ркъ,] во и='мя _о=ц~а`, и= сн~а, и= ст~а'гw 
дх~а, а=ми'нь. Та'же вво'дитъ _е=` во хра'мъ, глаго'ля: 
Вни'детъ въ до'мъ тво'й, покло'нится ко хра'му ст~о'му 
твоему`.

И= вхо'дитъ посредjь` хра'ма, глаго'ля: 
Воцерковля'ется ра'бъ бж~iй:

Та'же глаго'летъ:

Посредjь` це'ркве воспое'тъ тя`.

Та'же вво'дитъ пред\ъ две'рьми же'ртвенника, глаго'ля: 
Воцерковля'ется ра'бъ бж~iй:

И= вво'дитъ _е=` во ст~ы'й же'ртвенникъ, а='ще бу'детъ 
му'жескiй по'лъ: а='ще же же'нскiй, да'же до ца'рскихъ 
вра'тъ, глаго'ля: Ны'нjь w\тпуща'еши раба` твоего`, 
вл\дко:

И= по си'хъ полага'етъ _е=` при две'рехъ же'ртвенника, 
и= та'кw воспрiе'мникъ поклони'вся три'жды, взе'млетъ 
_е=`, и= и=схо'дитъ. И= сщ~е'нникъ твори'тъ, jа='кw 
_о=бы'чай, w\тпу'стъ.



[гл\ва д~] Мл~тва женjь`, _е=гда` и=зве'ржетъ младе'нца.

Твори'тъ сщ~е'нникъ: Бл~гослове'нъ бг~ъ на'шъ: 
Трист~о'е. Прест~а'я тр\оце: _О='ч~е на'шъ: Jа='кw твое` 
_е='сть цр\ство:

И= w\тпусти'тельный тропа'рь дне`. Та'же:

Гд\су помо'лимся.

Вл\дко гд\си бж~е на'шъ, рожде'йся w\т ст~ы'я бц\ды, 
и= приснодв~ы мр~i'и, и= во jа='слехъ jа='кw мл\днецъ 
возлегi'й, са'мъ рабу` твою` сiю` дне'сь су'щу во 
грjьсjь'хъ, во о_у=бi'йство впа'дшую во'лею и=ли` 
нево'лею, и= зача'тое въ не'й и=зве'ргшую, поми'луй по 
вели'цjьй твое'й мл\сти: и= прости` _е=я` вw'льная и= 
невw'льная прегрjьш_е'нiя: и= сохрани` w\т вся'кагw 
дiа'вольскагw кознодjь'йствiя, и= скве'рну w=чи'сти, 
болjь^зни и=сцjьли`: здра'вiе и= благомо'щiе тjь'лу съ 
душе'ю _е=я` чл~вjьколю'бче да'руй, и= а='гг~ломъ 
свjь'тлымъ сiю` соблюди`, w\т вся'кагw наше'ствiя 
неви'димыхъ де'монwвъ: _е='й гд\си, w\т неду'га и= 
w=слабле'нiя. и= w=чи'сти ю=` w\т тjьле'сныя скве'рны, и= 
разли'чныхъ _е='й находя'щихъ стуже'нiй о_у=тро'бныхъ, и= 
и=зведи` ю=` мно'гою твое'ю мл\стiю, во смире'ннjьмъ 
_е=я` тjь'лjь. и= возста'ви ю=` w\т _о=дра`, на не'мже 
лежи'тъ: jа='кw во грjьсjь'хъ роди'хомся, и= въ 
беззако'нiихъ, и= скверна'вы вси` _е=смы` пред\ъ тобо'ю 
гд\си, и= со стра'хомъ вопiе'мъ и= глаго'лемъ: при'зри съ 
нб~се`, и= ви'ждь не'мощь на'съ w=сужде'нныхъ, и= прости` 
рабjь` твое'й се'й, и='м\ркъ, су'щей во грjьсjь'хъ, 
о_у=бi'йству впа'дшей во'лею и=ли` нево'лею, и= въ не'й 
зача'тое и=зве'ргшей, и= всjь'хъ w=брjьта'ющихся и= 
прикосну'вшихся _е='й, по вели'цjьй твое'й мл\сти, jа='кw 
бла'гъ и= чл~вjьколю'бецъ бг~ъ поми'луй и= прости`: 
jа='кw ты` _е=ди'нъ и='маши вла'сть w=ставля'ти грjьхи` 
и= беззакw'нiя, мл~твами преч\стыя твоея` мт~ре, и= 
всjь'хъ ст~ы'хъ.

Jа='кw подоба'етъ тебjь` вся'кая сла'ва, че'сть и= 
поклоне'нiе, со _о=ц~е'мъ и= ст~ы'мъ дх~омъ, ны'нjь и= 
при'снw, и= во вjь'ки вjькw'въ, а=ми'нь.

И= быва'етъ w\тпу'стъ.



[гл\ва _е~] Мл~тва во _е='же сотвори'ти w=глаше'ннаго.

Разрjьша'етъ сщ~е'нникъ по'ясъ хотя'щагw 
просвjьти'тися, и= совлача'етъ и= w\трjьша'етъ _е=го`, и= 
поставля'етъ _е=го` къ восто'ку во _е=ди'ной ри'зjь 
непрепоя'сана, непокрове'на, и= неwбуве'на, и=му'щаго 
ру'цjь до'лjь, и= ду'етъ на лице` _е=гw` три'жды, и= 
зна'менуетъ чело` _е=го` и= п_е'рси три'жды, и= 
налага'етъ ру'ку на главу` _е=гw`, глаго'ля:

Гд\су помо'лимся.

W= и='мени твое'мъ, гд\си бж~е и='стины, и= 
_е=диноро'днагw твоегw` сн~а, и= ст~а'гw твоегw` дх~а, 
возлага'ю ру'ку мою` на раба` твоего`, и='м\ркъ, 
сподо'бльшагося прибjь'гнути ко ст~о'му и='мени твоему`, 
и= под\ъ кро'вомъ кри'лъ твои'хъ сохрани'тися: w\тста'ви 
w\т негw` ве'тхую _о='ную пре'лесть и= и=спо'лни _е=го` 
_е='же въ тя` вjь'ры, и= наде'жди, и= любве`: да 
разумjь'етъ, jа='кw ты` _е=си` _е=ди'нъ бг~ъ и='стинный, 
и= _е=диноро'дный тво'й сн~ъ, гд\сь на'шъ i=и~съ 
хр\сто'съ, и= ст~ы'й тво'й дх~ъ. да'ждь _е=му` во всjь'хъ 
за'повjьдехъ твои'хъ ходи'ти, и= о_у=гw'дная тебjь` 
сохрани'ти: jа='кw а='ще сотвори'тъ сiя^ человjь'къ, 
жи'въ бу'детъ въ ни'хъ. напиши` _е=го` въ кни'зjь жи'зни 
твоея`, соедини` _е=го` ста'ду наслjь'дiя твоегw`, да 
просла'вится и='мя твое` ст~о'е въ не'мъ, и= 
возлю'бленнагw твоегw` сн~а, гд\са же на'шегw i=и~са 
хр\ста` и= животворя'щагw твоегw` дх~а. да бу'дутъ _о='чи 
твои` взира'юще на него` мл\стiю вы'ну, и= о_у='ши твои`, 
_е='же о_у=слы'шати гла'съ моле'нiя _е=гw`. возвесели` 
_е=го` въ дjь'лjьхъ руку` _е=гw`, и= во вся'комъ ро'дjь 
_е=гw`, да и=сповjь'стся тебjь` покланя'яся, и= сла'вяй 
и='мя твое` вели'кое и= вы'шнее, и= восхва'литъ тя` вы'ну 
вся^ дни^ живота` своегw`.

Возгла'съ: Тя' бо пою'тъ вся^ си^лы нб\сныя, и= твоя` 
_е='сть сла'ва _о=ц~а`, и= сн~а, и= ст~а'гw дх~а, ны'нjь 
и= при'снw, и= во вjь'ки вjькw'въ, а=ми'нь.

Запреще'нiе пе'рвое. Гд\су помо'лимся.

Ли'къ: Гд\си поми'луй.

Запреща'етъ тебjь`, дiа'воле, гд\сь, прише'дый въ 
мi'ръ, и= всели'выйся въ человjь'цjьхъ, да разруши'тъ 
твое` мучи'тельство, и= человjь'ки и='зметъ, и='же на 
дре'вjь сопроти^вныя си^лы побjьди`, со'лнцу поме'ркшу, 
и= земли` поколеба'вшейся, и= гробw'мъ w\тверза'щымся, и= 
тjьлесе'мъ ст~ы'хъ востаю'щымъ, и='же разруши` сме'ртiю 
сме'рть и= о_у=праздни` держа'ву и=му'щагw сме'рти, 
сi'есть, тебе` дiа'вола. запреща'ю тебjь` бг~омъ 
показа'вшимъ дре'во живота`, и= о_у=ста'вившимъ 
херувi'мы, и= пла'менное _о=ру'жiе w=браща'ющееся стрещи` 
то`: запреще'нъ бу'ди. _о='нымъ о_у='бw тебjь` запреща'ю, 
ходи'вшимъ jа='кw по су'ху на плещу` морску'ю, и= 
запрети'вшимъ бу^ри вjь'трwвъ: _е=гw'же зрjь'нiе суши'тъ 
б_е'здны, и= преще'нiе растаява'етъ го'ры: то'й бо и= 
ны'нjь запреща'етъ тебjь` на'ми. о_у=бо'йся, и=зы'ди, и= 
w\тступи` w\т созда'нiя сегw`, и= да не возврати'шися, 
ниже` о_у=таи'шися въ не'мъ, ниже` да сря'щеши _е=го` 
и=ли` дjь'йствуеши, ни въ нощи`, ни во дни`, и=ли` въ 
часjь`, и=ли` въ полу'дни, но w\тиди` во сво'й та'ртаръ, 
да'же до о_у=гото'ваннагw вели'кагw дне` су'днагw. 
о_у=бо'йся бг~а сjьдя'щагw на херувi'мjьхъ и= 
призира'ющагw б_е'здны, _е=гw'же трепе'щутъ а='гг~ли, 
а=рха'гг~ли, пр\сто'ли, гд\сьства, нача^ла, вла^сти, 
си^лы, много_очи'тiи херувi'ми, и= шестокрила'тiи 
серафi'ми, _е=гw'же трепе'щутъ нб~о и= земля`, мо'ре, и= 
вся^, jа=`же въ ни'хъ. и=зы'ди, и= w\тступи` w\т 
запеча'таннагw новоизбра'ннагw во'ина хр\ста` бг~а 
на'шегw, _о='нjьмъ бо тебjь` запреща'ю, ходя'щимъ на 
крилу` вjь'треннюю, творя'щимъ а='гг~лы своя^ _о='гнь 
паля'щъ. и=зы'ди, и= w\тступи` w\т созда'нiя сегw` со 
все'ю си'лою и= а='ггелы твои'ми.

Возгла'съ: Jа='кw просла'вися и='мя _о=ц~а`, и= сн~а, 
и= ст~а'гw дх~а, ны'нjь и= при'снw, и= во вjь'ки 
вjькw'въ, а=ми'нь.

Запреще'нiе второ'е.

Гд\су помо'лимся.

Бг~ъ ст~ы'й стра'шный и= сла'вный во всjь'хъ дjь'лjьхъ 
и= крjь'пости свое'й, непостижи'мый и= неизслjь'димый 
сы'й, то'й пред\ъwпредjьли'вый тебjь`, дiа'воле, вjь'чныя 
му'ки томле'нiе, на'ми недосто'йными _е=гw` рабы^ 
повелjьва'етъ тебjь`, и= все'й споспjь'шнjьй твое'й 
си'лjь w\тступи'ти w\т новозапеча'таннагw и='менемъ гд\са 
на'шегw i=и~са хр\ста` и='стиннагw бг~а на'шегw, 
запреща'ю тебjь` о_у='бw вселука'вому, и= нечи'стому, и= 
скве'рному, и= w=мерзе'нному, и= чужде'му ду'ху, си'лою 
i=и~са хр\ста`, вся'кую вла'сть и=му'щагw на нб~си` и= на 
земли`, ре'кшагw глухо'му и= нjьмо'му де'мwну: и=зы'ди 
w\т человjь'ка, и= да не ктому` вни'деши въ него`: 
w\тступи`, позна'й твою` су'етную си'лу, ниже` на 
свинiя'хъ вла'сть и=му'щую, помяни` повелjь'вшаго тебjь` 
по твоему` проше'нiю во ста'до свино'е вни'ти. о_у=бо'йся 
бг~а, _е=гw'же повелjь'нiемъ земля` на вода'хъ 
о_у=тверди'ся, созда'вшагw нб~о, и= поста'вльшагw го'ры 
ста'виломъ, и= о_у=дw'лiя мjь'риломъ, и= поло'жшаго 
песо'къ мо'рю предjь'лъ, и= въ водjь` sjь'льнjьй стезю` 
тве'рдую, прикаса'ющагwся гора'мъ, и= дымя'тся, 
w=дjьва'ющагwся свjь'томъ jа='кw ри'зою, просте'ршагw 
нб~о jа='кw ко'жу, покрыва'ющагw вода'ми превы'спр_енняя 
своя^, w=снова'ющагw зе'млю на о_у=твержде'нiи _е=я`, не 
преклони'тся во вjь'къ вjь'ка: призыва'ющагw во'ду 
морску'ю, и= пролива'ющагw ю=` на лице` всея` земли`, 
и=зы'ди и= w\тступи` w\т и='же ко ст~о'му просвjьще'нiю 
гото'вящагwся. запреща'ю тебjь` сп~си'тельнымъ 
страда'нiемъ гд\са на'шегw i=и~са хр\ста`, и= ч\стны'мъ 
_е=гw` тjь'ломъ и= кро'вiю, и= прише'ствiемъ _е=гw` 
стра'шнымъ: прiи'детъ бо и= не закосни'тъ, судя'й все'й 
земли`, и= тебе`, и= споспjь'шную твою` си'лу о_у=му'читъ 
въ гее'ннjь _о='гненнjьй, преда'вый во тьму` кромjь'шную, 
и=дjь'же че'рвь неусыпа'емый, и= _о='гнь неугаси'мый. 
jа='кw держа'ва хр\ста` бг~а на'шегw, со _о=ц~е'мъ и= 
ст~ы'мъ дх~омъ, ны'нjь и= при'снw, и= во вjь'ки вjькw'въ, 
а=ми'нь.

Запреще'нiе тре'тiе.

Гд\су помо'лимся.

Гд\си саваw'fъ, бж~е i=и~левъ, и=сцjьля'яй вся'кiй 
неду'гъ, и= вся'кую jа='зю, при'зри на раба` твоего`, 
взыщи`, и=спыту'й, и= w\тжени` w\т негw` вся^ дjь^йства 
дiа'вwля. запрети` нечи^стымъ духw'мъ, и= и=зжени` я=`, 
и= w=чи'сти дjьла` руку` твое'ю, и= _о='строе твое` 
о_у=потреби'вый дjь'йство, сокруши` сатану` под\ъ но'зjь 
_е=гw` вско'рjь, и= да'ждь _е=му` побjь'ды на него`, и= 
на нечи^стыя _е=гw` ду'хи: jа='кw да w\т тебе` ми'лость 
получи'въ, сподо'бится безсме'ртныхъ твои'хъ та^инъ, и= 
сла'ву тебjь` возсле'тъ, _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ, а=ми'нь.

Мл~тва четве'ртая.

Гд\су помо'лимся.

Сы'й вл\дко гд\си, сотвори'вый человjь'ка по w='бразу 
твоему` и= по подо'бiю, и= да'вый _е=му` вла'сть жи'зни 
вjь'чныя, та'же w\тпа'дша грjьхо'мъ не презрjь'вый, но 
о_у=стро'ивый вочл~вjь'ченiемъ хр\ста` твоегw` сп~се'нiе 
мi'ра: са'мъ и= созда'нiе твое` сiе` и=зба'вль w\т 
рабо'ты вра'жiя, прiими` въ цр\ство твое` пренб\сное: 
w\тве'рзи _е=гw` _о='чи мы'сл_енныя, во _е='же w=заря'ти 
въ не'мъ просвjьще'нiю _е=v\глiа твоегw`: сопрязи` 
животу` _е=гw` а='гг~ла свjь'тла, и=збавля'юща _е=го` w\т 
вся'кагw навjь'та сопротиволежа'щагw, w\т срjь'тенiя 
лука'вагw, w\т де'мwна полу'деннагw, и= w\т мечта'нiй 
лука'выхъ.

И= ду'етъ сщ~е'нникъ на о_у=ста` _е=гw`, на чело`, и= 
на п_е'рси, глаго'ля:

И=зжени` и=з\ъ негw` вся'каго лука'ваго и= нечи'стаго 
ду'ха, сокры'таго и= гнjьздя'щагося въ се'рдцjь _е=гw`.

И= глаго'летъ сiе` три'жды.

Ду'ха пре'лести, ду'ха лука'вства, ду'ха 
i=дwлослуже'нiя, и= вся'кагw лихои'мства, ду'ха лжи` и= 
вся'кiя нечистоты`, дjь'йствуемыя по науче'нiю дiа'волю: 
и= сотвори` _е=го` _о=вча` слове'сное ст~а'гw ста'да 
хр\ста` твоегw`, о_у='дъ че'стенъ цр~кве твоея`, сы'на и= 
наслjь'дника цр\ствiя твоегw`: да по за'повjьдемъ твои^мъ 
жи'тельствовавъ, и= сохрани'въ печа'ть неруши'мую, и= 
соблю'дъ ри'зу нескве'рную, получи'тъ бл~ж_е'нства 
ст~ы'хъ во цр\ствiи твое'мъ.

Возгла'снw: Бл~года'тiю и= щедро'тами, и= 
чл~вjьколю'бiемъ _е=диноро'днагw сн~а твоегw`, съ ни'мже 
бл~гослове'нъ _е=си` съ прест~ы'мъ, и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

И= совлече'ну и= w\трjьше'ну креща'емому, w=браща'етъ 
_е=го` сщ~е'нникъ на за'падъ, горjь` ру'цjь и=му'ща, и= 
глаго'летъ:

W\трица'еши ли ся сатаны`, и= всjь'хъ дjь'лъ _е=гw`, 
и= всjь'хъ а='гг_елъ _е=гw`, и= всегw` служе'нiя _е=гw`, 
и= всея` горды'ни _е=гw`;

И= w\твjьща'етъ w=глаше'нный, и=ли` воспрiе'мникъ 
_е=гw`, а='ще _е='сть креща'емый ва'рваръ, и=ли` 
_о=троча`, и= глаго'летъ:

W\трица'юся.

Па'ки сщ~е'нникъ глаго'летъ второ'е:

W\трица'еши ли ся сатаны`, и= всjь'хъ дjь'лъ _е=гw`, 
и= всjь'хъ а='гг_елъ _е=гw`, и= всегw` служе'нiя _е=гw`, 
и= всея` горды'ни _е=гw`;

И= w\твjьща'етъ: W\трица'юся.

Па'ки глаго'летъ сщ~е'нникъ тре'тiе:

W\трица'еши ли ся сатаны`, и= всjь'хъ дjь'лъ _е=гw`, 
и= всjь'хъ а='гг_елъ _е=гw`, и= всегw` служе'нiя _е=гw`, 
и= всея` горды'ни _е=гw`;

И= w\твjьща'етъ: W\трица'юся.

Вопроша'етъ па'ки сщ~е'нникъ креща'емаго: W\тре'клся 
ли _е=си` сатаны`;

И= w\твjьща'етъ w=глаше'нный, и=ли` воспрiе'мникъ 
_е=гw`: W\треко'хся.

Па'ки вопроша'етъ сщ~е'нникъ:

W\тре'клся ли _е=си` сатаны`;

И= w\твjьща'етъ: W\треко'хся.

Па'ки вопроша'етъ сщ~е'нникъ тре'тiе:

W\тре'клся ли _е=си` сатаны`;

И= w\твjьща'етъ: W\треко'хся.

Та'же глаго'летъ сщ~е'нникъ:

И= ду'ни, и= плю'ни на него`.

И= сiе` сотво'ршу, w=браща'етъ _е=го` сщ~е'нникъ къ 
восто'ку, до'лjь ру'цjь и=му'ща, и= глаго'летъ _е=му` 
сщ~е'нникъ:

Сочетава'еши ли ся хр\сту`;

И= w\твjьща'етъ w=глаше'нный, и=ли` воспрiе'мникъ, 
глаго'ля:

Сочетава'юся.

Па'ки сщ~е'нникъ глаго'летъ второ'е:

Сочетава'еши ли ся хр\сту`;

W\твjьща'етъ второ'е: Сочетава'юся.

Па'ки сщ~е'нникъ глаго'летъ тре'тiе:

Сочетава'еши ли ся хр\сту`;

W\твjьща'етъ тре'тiе: Сочетава'юся.

Та'же па'ки глаго'летъ _е=му` сщ~е'нникъ:

Сочета'лся ли _е=си` хр\сту`;

И= w\твjьща'етъ: Сочета'хся.

И= па'ки глаго'летъ: И= вjь'руеши ли _е=му`;

И= глаго'летъ: Вjь'рую _е=му`, jа='кw цр~ю` и= бг~у.

И= глаго'летъ:

Вjь'рую во _е=ди'наго бг~а _о=ц~а` вседержи'теля, 
творца` нб~у и= земли`, ви^димымъ же всjь^мъ и= 
неви^димымъ. И= во _е=ди'наго гд\са i=и~са хр\ста` сн~а 
бж~iя, _е=диноро'днаго и='же w\т _о=ц~а` рожде'ннаго 
пре'жде всjь'хъ вjь^къ. Свjь'та w\т свjь'та, бг~а 
и='стинна w\т бг~а и='стинна, рожде'нна, не сотворе'нна, 
_е=диносу'щна _о=ц~у`, и='мже вся^ бы'ша. На'съ ра'ди 
человjь^къ, и= на'шегw ра'ди сп~се'нiя сше'дшагw съ 
нб~съ, и= воплоти'вшагося w\т дх~а ст~а и= мр~i'и дв~ы, 
и= вочл~вjь'чшася: Распя'таго же за ны` при понтi'йстjьмъ 
пiла'тjь, и= страда'вша и= погребе'нна: И= воскре'сшаго 
въ тре'тiй де'нь по писа'нi_емъ: И= возше'дшаго на нб~са` 
и= сjьдя'ща w=десну'ю _о=ц~а`: И= па'ки гряду'щаго со 
сла'вою суди'ти живы^мъ и= м_е'ртвымъ, _е=гw'же цр\ствiю 
не бу'детъ конца`. И= въ дх~а ст~а'го, гд\са, 
животворя'щаго, и='же w\т _о=ц~а` и=сходя'щаго, и='же со 
_о=ц~е'мъ и= сн~омъ спокланя'ема и= ссла'вима 
глаго'лавшаго пр\орw'ки. Во _е=ди'ну ст~у'ю собо'рную и= 
а=п\сльскую цр~ковь. И=сповjь'дую _е=ди'но креще'нiе, во 
w=ставле'нiе грjьхw'въ. Ча'ю воскр~се'нiя ме'ртвыхъ: И= 
жи'зни бу'дущагw вjь'ка. а=ми'нь.

И= _е=гда` и=спо'лнитъ ст~ы'й сv"мво'лъ и= глаго'летъ 
па'ки къ нему`:

Сочета'лся ли _е=си` хр\сту`;

И= w\твjьща'етъ: Сочета'хся.

И= па'ки глаго'летъ: И= вjь'руеши ли _е=му`;

И= глаго'летъ: Вjь'рую _е=му`, jа='кw цр~ю` и= бг~у.

И= глаго'летъ: Вjь'рую во _е=ди'наго бг~а: все` до 
конца`.

И= _е=гда` и=спо'лнитъ второ'е ст~ы'й сv"мво'лъ, 
глаго'летъ па'ки къ нему` тре'тiе:

Сочета'лся ли _е=си` хр\сту`;

И= w\твjьща'етъ: Сочета'хся.

И= па'ки глаго'летъ: И= вjь'руеши ли _е=му`;

И= глаго'летъ: Вjь'рую _е=му`, jа='кw цр~ю` и= бг~у.

И= глаго'летъ: Вjь'рую во _е=ди'наго бг~а: все` до 
конца`.

И= _е=гда` и=спо'лнитъ тре'тiе ст~ы'й сv"мво'лъ, 
вопроша'етъ _е=го` па'ки сщ~е'нникъ, глаго'ля: Сочета'лся 
ли _е=си` хр\сту`;

И= w\твjьща'етъ: Сочета'хся.

Па'ки вопроша'етъ сщ~е'нникъ второ'е:

Сочета'лся ли _е=си` хр\сту`:

И= w\твjьща'етъ второ'е: Сочета'хся.

Па'ки вопроша'етъ сщ~е'нникъ тре'тiе:

Сочета'лся ли _е=си` хр\сту`;

И= w\твjьща'етъ тре'тiе: Сочета'хся.

И= глаго'летъ сщ~е'нникъ:

И= поклони'ся _е=му`.

И= покланя'ется, глаго'ля: Покланя'юся _о=ц~у`, и= 
сн~у, и= ст~о'му дх~у, тр\оцjь _е=диносу'щнjьй и= 
нераздjь'льнjьй.

Та'же глаго'летъ сщ~е'нникъ:

Бл~гослове'нъ бг~ъ, всjь^мъ человjь'кwмъ хотя'й 
сп~сти'ся, и= въ позна'нiе и='стины прiити`, ны'нjь и= 
при'снw, и= во вjь'ки вjькw'въ, а=ми'нь.

Та'же глаго'летъ мл~тву сiю`:

Гд\су помо'лимся.

Вл\дко гд\си бж~е на'шъ, призови` раба` твоего`, 
и='м\ркъ, ко ст~о'му твоему` просвjьще'нiю, и= сподо'би 
_е=го` вели'кiя сея` бл~года'ти, ст~а'гw твоегw` 
кр~ще'нiя: w\трjьши` _е=гw` ве'тхость, и= w=бнови` _е=го` 
въ живо'тъ вjь'чный, и= и=спо'лни _е=го` ст~а'гw твоегw` 
дх~а си'лы, въ соедине'нiе хр\ста` твоегw`, да не ктому` 
ча'до тjь'ла бу'детъ, но ча'до твоегw` цр\ствiя, 
бл~говоле'нiемъ и= бл~года'тiю _е=диноро'днагw твоегw` 
сн~а: съ ни'мже бл~гослове'нъ _е=си` со прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ, а=ми'нь.



Послjь'дованiе ст~а'гw кр~ще'нiя. [гл\ва s~]

Вхо'дитъ сщ~е'нникъ, и= w=блача'ется въ сщ~е'нническую 
_о=де'жду бjь'лую, и= нарука'вницы: и= вжига'_емымъ 
всjь^мъ свjьща'мъ, взе'мъ кади'льницу, w\тхо'дитъ къ 
купjь'ли, и= кади'тъ _о='крестъ, и= w\тда'въ кади'льницу, 
покланя'ется.

Та'же глаго'летъ дiа'конъ:

Бл~гослови` влады'ко:

Сщ~е'нникъ же возгла'снw:

Бл~гослове'но цр\ство _о=ц~а`, и= сн~а, и= ст~а'гw 
дх~а ны'нjь и= при'снw, и= во вjь'ки вjькw'въ.

Ли'къ: А=ми'нь.

Дiа'конъ же а='бiе глаго'летъ _е=ктенiю`:

Ми'ромъ гд\су помо'лимся.

W= свы'шнемъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= ст~jь'йшемъ прави'тельствующемъ сv"но'дjь:

W= бл~гочести'вjьйшемъ:

W= _е='же w=святи'тися водjь` се'й, си'лою и= 
дjь'йствомъ, и= наи'тiемъ ст~а'гw дх~а, гд\су помо'лимся.

W= _е='же низпосла'тися _е='й бл~года'ти и=збавле'нiя, 
благослове'нiю i=_орда'нову, гд\су помо'лимся.

W= _е='же прiити` на во'ду сiю` чисти'тельному 
пресу'щественныя тр\оцы дjь'йству, гд\су помо'лимся.

W= _е='же просвjьти'тися на'мъ просвjьще'нiемъ ра'зума 
и= бл~гоче'стiя, наи'тiемъ ст~а'гw дх~а, гд\су 
помо'лимся.

W= _е='же показа'тися _е='й w\тгна'нiю вся'кагw 
навjь'та ви'димыхъ и= неви'димыхъ врагw'въ, гд\су 
помо'лимся.

W= _е='же досто'йну бы'ти нетлjь'ннагw цр\ствiя въ 
не'й креща'емому, гд\су помо'лимся.

W= _е='же ны'нjь приходя'щемъ ко ст~о'му 
просвjьще'нiю, и= w= сп~се'нiи _е=гw`, гд\су помо'лимся.

W= _е='же показа'тися _е=му` сы'ну свjь'та, и= 
наслjь'днику вjь'чныхъ бла^гъ, гд\су помо'лимся.

W= _е='же бы'ти _е=му` сра'слену и= прича'стнику 
сме'рти и= воскр\снiя хр\ста` бг~а на'шегw, гд\су 
помо'лимся.

W= _е='же сохрани'ти _е=му` _о=де'жду кр~ще'нiя, и= 
w=бруче'нiе дх~а нескве'рно и= непоро'чно, въ де'нь 
стра'шный хр\ста` бг~а на'шегw, гд\су помо'лимся.

W= _е='же бы'ти _е=му` водjь` се'й ба'нею пакибытiя`, 
w=ставле'нiю грjьхw'въ и= _о=де'жди нетлjь'нiя, гд\су 
помо'лимся.

W= _е='же о_у=слы'шати гд\су бг~у гла'съ моле'нiя 
на'шегw, гд\су помо'лимся.

W= _е='же и=зба'витися _е=му'же и= на'мъ w\т вся'кiя 
ско'рби, гнjь'ва и= ну'жды, гд\су помо'лимся.

Заступи`, сп~си`, поми'луй:

Прест~у'ю, преч\стую:

И= дiа'кону глаго'лющу сiя^, сщ~е'нникъ глаго'летъ въ 
себjь` мл~тву сiю`, та'йнw:

Бл~гоутро'бный и= мл\стивый бж~е, и=стязу'яй сердца` 
и= о_у=трw'бы, и= та^йная человjь'ч_еская вjь'дый 
_е=ди'нъ, не бо` _е='сть ве'щь неявле'нна пред\ъ тобо'ю, 
но вся^ на^га и= w=бнаж_е'нна пред\ъ _о=чи'ма твои'ма: 
вjь'дый jа=`же w= мнjь`, да не w=мерзи'ши мя`, ниже` 
лица` твоегw` w\тврати'ши w\т мене`: но пре'зри моя^ 
прегрjьш_е'нiя въ ча'съ се'й, презира'яй человjь'кwвъ 
грjьхи` въ покая'нiе, и= w=мы'й мою` скве'рну тjьле'сную 
и= скве'рну душе'вную, и= всегw' мя w=святи` 
всесоверше'нною си'лою твое'ю неви'димою, и= десни'цею 
дх~о'вною: да не свобо'ду и=ны^мъ возвjьща'яй, и= сiю` 
подава'яй вjь'рою соверше'нною, твоегw` неизрече'ннагw 
чл~вjьколю'бiя са'мъ, jа='кw ра'бъ грjьха`, неиску'сенъ 
бу'ду. Ни`, вл\дко, _е=ди'не бл~гi'й и= чл~вjьколюби'вый, 
да не возвращу'ся смире'нъ: но низпосли` мнjь` си'лу съ 
высоты`, и= о_у=крjьпи' мя къ слу'жбjь предлежа'щагw 
твоегw` та'инства, вели'кагw и= пренебе'снагw: и= 
воwбрази` хр\ста` твоего` въ хотя'щемъ па'ки роди'тися, 
мои'мъ _о=кая'нствомъ: и= назида'й _е=го` на w=снова'нiи 
а=п\слъ и= пр\орw'къ твои'хъ, и= да не низложи'ши: но 
насади` _е=го` насажде'нiе и='стины во ст~jь'й твое'й 
собо'рнjьй и= а=п\сльстjьй цр~кви, и= да не восто'ргнеши: 
jа='кw да преуспjьва'ющу _е=му` во бл~гоче'стiи, 
сла'вится и= тjь'мъ всест~о'е и='мя твое`, _о=ц~а`, и= 
сн~а, и= ст~а'гw дх~а, ны'нjь и= при'снw, и= во вjь'ки 
вjькw'въ, а=ми'нь.

Подоба'етъ вjь'дати, jа='кw не возглаша'етъ, но 
а=ми'нь въ себjь` глаго'летъ.

Та'же глаго'летъ мл~тву сiю` велегла'снw:

Ве'лiй _е=си` гд\си, и= чу^дна дjьла` твоя^, и= ни 
_е=ди'но же сло'во дово'льно бу'детъ къ пjь'нiю чуде'съ 
твои'хъ. Три'жды.

Ты' бо хотjь'нiемъ w\т не су'щихъ во _е='же бы'ти 
приведы'й вся'ч_еская, твое'ю держа'вою содержи'ши 
тва'рь, и= твои'мъ про'мысломъ стро'иши мi'ръ: ты` w\т 
четы'рехъ стiхi'й тва'рь сочини'вый, четы'рми времены` 
кру'гъ лjь'та вjьнча'лъ _е=си`. Тебе` трепе'щутъ 
о_у='мныя вся^ си^лы, тебе` пое'тъ со'лнце, тебе` 
сла'витъ луна`, тебjь` прису'тствуютъ sвjь'зды, тебе` 
слу'шаетъ свjь'тъ, тебе` трепе'щутъ б_е'здны, тебjь` 
рабо'таютъ и=сто'чницы. ты` просте'рлъ _е=си` не'бо 
jа='кw ко'жу: ты` о_у=тверди'лъ _е=си` зе'млю на вода'хъ: 
ты` w=гради'лъ _е=си` мо'ре песко'мъ: ты` ко 
w\тдыха'нi_емъ возду'хъ пролiя'лъ _е=си`. а='гг~льскiя 
си^лы тебjь` слу'жатъ: а=рха'гг~льстiи ли'цы тебjь` 
кла'няются: много_очи'тiи херувi'ми, и= шестокрила'тiи 
серафi'ми _о='крестъ стоя'ще, и= w=блета'юще, стра'хомъ 
непристу'пныя сла'вы твоея` покрыва'ются. Ты' бо бг~ъ 
сы'й неwпи'санный, безнача'льный же и= неизглаго'ланный, 
прише'лъ _е=си` на зе'млю, зра'къ раба` прiи'мъ, въ 
подо'бiи чл~вjь'честjьмъ бы'въ: не бо` терпjь'лъ _е=си` 
вл\дко, мл\срдiя ра'ди мл\сти твоея`, зрjь'ти w\т 
дiа'вола му'чима ро'да человjь'ча, но прише'лъ _е=си` и= 
спа'слъ _е=си` на'съ. И=сповjь'дуемъ бл~года'ть, 
проповjь'дуемъ мл\сть, не таи'мъ бл~годjья'нiя: 
_е=стества` на'шегw ро'ды свободи'лъ _е=си`, дв~ственную 
w=ст~и'лъ _е=си` о_у=тро'бу рж\ство'мъ твои'мъ. вся` 
тва'рь воспjьва'етъ тя` jа='вльшагося: ты' бо бг~ъ на'шъ 
на земли` jа=ви'лся _е=си`, и= съ человjь'ки пожи'лъ 
_е=си`. Ты` i=_орда^нскiя струи^ w=ст~и'лъ _е=си`, съ 
нб~се` низпосла'вый ст~а'го твоего` дх~а, и= главы^ та'мw 
гнjьздя'щихся сокруши'лъ _е=си` sмi_е'въ.

Ты` о_у='бw человjьколю'бче цр~ю`, прiиди` и= ны'нjь 
наи'тiемъ ст~а'гw твоегw` дх~а, и= w=ст~и` во'ду сiю`. 
Три'жды.

И= да'ждь _е='й бл~года'ть и=збавле'нiя, 
бл~гослове'нiе i=_орда'ново: сотвори` ю=` нетлjь'нiя 
и=сто'чникъ, w=сщ~е'нiя да'ръ, грjьхw'въ разрjьше'нiе, 
неду'гwвъ и=сцjьле'нiе: де'монwвъ всегуби'тельство, 
сопроти'внымъ си'ламъ непристу'пну, а='гг~льскiя 
крjь'пости и=спо'лнену. да бjьжа'тъ w\т нея` навjь'тующiи 
созда'нiю твоему`: jа='кw и='мя твое` гд\си призва'хъ, 
ди'вное и= сла'вное, и= стра'шное сопроти^внымъ.

И= зна'менаетъ во'ду три'жды, погружа'я пе'рсты въ 
водjь`, и= ду'нувъ на ню` глаго'летъ:

Да сокруша'тся под\ъ зна'менiемъ w='браза кр\ста` 
твоегw` вся^ сопроти^вныя си^лы. Три'жды.

Мо'лимся тебjь`, гд\си, да w\тсту'пятъ w\т на'съ вся^ 
возду^шная и= неявл_е'нная привидjь^нiя: и= да не 
о_у=таи'тся въ водjь` се'й де'мwнъ те'мный: ниже` да 
сни'детъ съ креща'ющимся ду'хъ лука'вый, помраче'нiе 
помыслw'въ, и= мяте'жъ мы'сли наводя'й: но ты`, вл\дко 
всjь'хъ, покажи` во'ду сiю`, во'ду и=збавле'нiя, во'ду 
w=сщ~е'нiя, w=чище'нiе пло'ти и= ду'ха, w=сла'бу о_у='зъ, 
w=ставле'нiе прегрjьше'нiй, просвjьще'нiе ду'шъ, ба'ню 
пакибытiя`, w=бновле'нiе ду'ха, сыноположе'нiя 
дарова'нiе, w=дjья'нiе нетлjь'нiя, и=сто'чникъ жи'зни. 
Ты' бо ре'клъ _е=си`, гд\си: и=змы'йтеся, и= чи'сти 
бу'дете, w\тими'те лука^вства w\т ду'шъ ва'шихъ. ты` 
дарова'лъ _е=си` на'мъ свы'ше па'ки рожде'нiе водо'ю и= 
дх~омъ: jа=ви'ся гд\си, на водjь` се'й, и= да'ждь 
претвори'тися въ не'й креща'емому, во _е='же w\тложи'ти 
о_у='бw ве'тхаго человjь'ка, тлjь'емаго по по'хотемъ 
пре'лести, w=блещи'ся же въ но'ваго, w=бновля'емаго по 
w='бразу созда'вшаго _е=го`: да бы'въ сра'сленъ подо'бiю 
сме'рти твоея` кр~ще'нiемъ, _о='бщникъ и= воскр\снiя 
бу'детъ: и= сохрани'въ да'ръ ст~а'гw твоегw` дх~а, и= 
возрасти'въ зало'гъ бл~года'ти, прiи'метъ по'честь 
го'рнягw зва'нiя, и= сопричте'тся перворожд_е'ннымъ 
напи^саннымъ на нб~си`, въ тебjь` бз~jь и= гд\сjь на'шемъ 
i=и~сjь хр\стjь`. Jа='кw тебjь` подоба'етъ сла'ва, 
держа'ва, че'сть и= поклоне'нiе вку'пjь со безнача'льнымъ 
твои'мъ _о=ц~е'мъ, и= со прест~ы'мъ и= бл~ги'мъ, и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

Ми'ръ всjь^мъ.

Главы^ ва'шя гд\севи приклони'те.

И= вду'нетъ три'жды въ сосу'дъ _е=ле'а, и= зна'менаетъ 
три'жды се'й, сi'есть _е=ле'й держи'мый w\т дiа'кона, и= 
ре'кшу _е=му`:

Гд\су помо'лимся.

Сщ~е'нникъ же глаго'летъ мл~тву:

Вл\дко гд\си бж~е _о=ц~ъ на'шихъ, су'щымъ въ ковче'зjь 
нw'евjь голуби'цу посла'вый, суче'цъ ма'сличный и=му'щу 
о_у=стjь'хъ примире'нiя зна'менiе, сп~се'нiя же w\т 
пото'па, и= бл~года'ти та'инство _о='ными 
пред\ъwбрази'вый, и= ма'сличный пло'дъ, во и=сполне'нiе 
ст~ы'хъ твои'хъ та^инъ пода'вый: тjь'мъ и= бы'вшихъ въ 
зако'нjь дх~а ст~а'гw и=спо'лнивый, и= су'щихъ въ 
бл~года'ти соверша'яй: са'мъ бл~гослови` и= се'й _е=ле'й, 
си'лою и= дjь'йствомъ и= наи'тiемъ ст~а'гw твоегw` дх~а, 
jа='коже бы'ти тому` пома'занiю нетлjь'нiя, _о=ру'жiю 
пра'вды, w=бновле'нiю души` и= тjь'ла, вся'кагw 
дiа'вольскагw дjь'йства w\тгна'нiю, во и=змjьне'нiе 
всjь'хъ sw'лъ, помазу'ющымся вjь'рою, и=ли` вкуша'ющымъ 
w\т негw` въ сла'ву твою`, и= _е=диноро'днагw твоегw` 
сн~а, и= прест~а'гw, и= бл~га'гw, и= животворя'щагw 
твоегw` дх~а, ны'нjь и= при'снw, и= во вjь'ки вjькw'въ.

Ли'къ: А=ми'нь.

Дiа'конъ: Во'нмемъ.

Сщ~е'нникъ, поя` А=ллилу'iа три'жды съ людьми`, 
твори'тъ кресты` три` _е=ле'емъ въ водjь`.

Та'же возглаша'етъ: Бл~гослове'нъ бг~ъ, просвjьща'яй 
и= w=свяща'яй вся'каго человjь'ка, гряду'щаго въ мi'ръ, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

И= прино'сится креща'емый. Сщ~е'нникъ же взе'млетъ w\т 
_е=ле'а двjьма` пе'рсты, и= твори'тъ кр\ста` w='бразъ, на 
челjь` и= пе'рсехъ, и= на междора'мiи, глаго'ля:

Помазу'ется ра'бъ бж~iй и='м\ркъ, _е=ле'емъ 
ра'дованiя, во и='мя _о=ц~а`, и= сн~а, и= ст~а'гw дх~а, 
а=ми'нь.

И= назна'менуетъ _е=гw` п_е'рси, и= междора^мiя.

На пе'рсjьхъ о_у='бw глаго'ля: Во и=сцjьле'нiе души` 
и= тjь'ла.

На о_у=шесjь'хъ же: Въ слы'шанiе вjь'ры.

На рука'хъ: Ру'цjь твои` сотвори'стjь мя`, и= 
созда'стjь мя`.

На нога'хъ: Во _е='же ходи'ти _е=му` по стопа'мъ 
за'повjьдей твои'хъ.

И= _е=гда` пома'жется все` тjь'ло, кр~ща'етъ _е=го` 
сщ~е'нникъ, про'ста _е=го` держа`, и= зря'ща на восто'къ, 
глаго'ля:

Креща'ется ра'бъ бж~iй, и='м\ркъ, во и='мя _о=ц~а`, 
а=ми'нь. И= сн~а, а=ми'нь. И= ст~а'гw дх~а, а=ми'нь.

На ко'емждо приглаше'нiи низводя` _е=го`, и= возводя`. 
По креще'нiи же о_у=мыва'етъ сщ~е'нникъ ру'цjь, поя` съ 
людьми` _псало'мъ л~а:

Бл~же'ни, и='хже w=ста'вишася беззакw'нiя, и= и='хже 
прикры'шася грjьси`. Бл~же'нъ му'жъ, _е=му'же не 
вмjьни'тъ гд\сь грjьха`, ниже` _е='сть во о_у=стjь'хъ 
_е=гw` ле'сть. Jа='кw о_у=молча'хъ, w=бетша'ша кw'сти 
моя^, w\т _е='же зва'ти ми` ве'сь де'нь. Jа='кw де'нь и= 
но'щь w=тяготjь` на мнjь` рука` твоя`, возврати'хся на 
стра'сть, _е=гда` о_у=нзе' ми те'рнъ. Беззако'нiе мое` 
позна'хъ, и= грjьха` моегw` не покры'хъ. рjь'хъ: 
и=сповjь'мъ на мя` беззако'нiе мое` гд\севи, и= ты` 
w=ста'вилъ _е=си` нече'стiе се'рдца моегw`. За то` 
помо'лится къ тебjь` вся'къ прп\дбный во вре'мя 
бл~гопотре'бно: _о=ба'че въ пото'пjь во'дъ мно'гихъ къ 
нему` не прибли'жатся. Ты` _е=си` прибjь'жище мое` w\т 
ско'рби w=бдержа'щiя мя`: ра'досте моя`, и=зба'ви мя` w\т 
w=быше'дшихъ мя`. Вразумлю' тя, и= наста'влю тя` на пу'ть 
се'й, во'ньже по'йдеши, о_у=твержу` на тя` _о='чи мои`. 
Не бу'дите jа='кw ко'нь и= ме'скъ, и=`мже нjь'сть 
ра'зума: брозда'ми и= о_у=здо'ю ч_е'люсти и='хъ 
востя'гнеши, не приближа'ющихся къ тебjь`. Мнw'ги ра^ны 
грjь'шному, о_у=пова'ющаго же на гд\са ми'лость 
w=бы'детъ. Весели'теся w= гд\сjь, и= ра'дуйтеся прв\днiи, 
и= хвали'теся вси` пра'вiи се'рдцемъ.

Се'й же _псало'мъ глаго'лется ве'сь, три'жды.

И= w=блача'я _е=го` во w=дjья^нiя, глаго'летъ:

W=блача'ется ра'бъ бж~iй, и='м\ркъ, въ ри'зу пра'вды, 
во и='мя _о=ц~а`, и= сн~а, и= ст~а'гw дх~а, а=ми'нь.

И= пое'тся тропа'рь, во гла'съ и~: Ри'зу мнjь` 
пода'ждь свjь'тлу, w=дjья'йся свjь'томъ jа='кw ри'зою, 
многомл\стиве хр\сте` бж~е на'шъ.

И= по _е='же w=блещи` _е=го` мо'лится сщ~е'нникъ, 
глаго'ля мл~тву сiю`:

Бл~гослове'нъ _е=си` гд\си бж~е вседержи'телю, 
и=сто'чниче бл~ги'хъ, сл~нце пра'вды, возсiя'вый су'щымъ 
во тьмjь` свjь'тъ сп~се'нiя, jа=вле'нiемъ _е=диноро'днагw 
твоегw` сн~а и= бг~а на'шегw: и= дарова'вый на'мъ 
недостw'йнымъ бл~же'нное w=чище'нiе во ст~jь'й водjь`, и= 
бж~е'ственное w=сщ~е'нiе въ животворя'щемъ пома'занiи: 
и='же и= ны'нjь бл~говоли'вый па'ки роди'ти раба` твоего` 
новопросвjьще'ннаго водо'ю и= дх~омъ, и= во'льныхъ и= 
нево'льныхъ грjьхw'въ w=ставле'нiе тому` дарова'вый. 
са'мъ вл\дко, всецр~ю` бл~гоутро'бне, да'руй тому` и= 
печа'ть да'ра, ст~а'гw и= всеси'льнагw, и= покланя'емагw 
твоегw` дх~а, и= причаще'нiе ст~а'гw тjь'ла, и= ч\стны'я 
кро'ве хр\ста` твоегw`. сохрани` _е=го` въ твое'мъ 
w=сщ~е'нiи, о_у=тверди` въ правосла'вной вjь'рjь, 
и=зба'ви w\т лука'вагw, и= всjь'хъ начина'нiй _е=гw`: и= 
сп~си'тельнымъ твои'мъ стра'хомъ въ чистотjь` и= пра'вдjь 
ду'шу _е=гw` соблюди`: да во вся'комъ дjь'лjь и= сло'вjь 
бл~гоугожда'яй тебjь`, сы'нъ и= наслjь'дникъ бу'детъ 
нб\снагw твоегw` цр\ствiя.

Возгла'снw: Jа='кw ты` _е=си` бг~ъ на'шъ, бг~ъ _е='же 
ми'ловати и= сп~са'ти: и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw, и= 
во вjь'ки вjькw'въ, а=ми'нь.

И= по мл~твjь помазу'етъ крести'вшагося ст~ы'мъ 
мv'ромъ, творя` кр\ста` w='бразъ:

На челjь`, И= _о=чесjь'хъ, И= но'здрехъ, И= 
о_у=стjь'хъ, И= _о=бои'хъ о_у=шесjь'хъ, И= пе'рсехъ, И= 
рука'хъ, И= нога'хъ,

И= глаго'ля:

Печа'ть да'ра дх~а ст~а'гw. А=ми'нь.

Та'же твори'тъ сщ~е'нникъ съ воспрiе'мникомъ и= 
младе'нцемъ кру'га w='бразъ.

И= пое'мъ: _Е=ли'цы во хр\ста` кр\сти'стеся, во 
хр\ста` w=блеко'стеся, а=ллилу'iа. Три'жды.

Та'же прокi'менъ, гла'съ г~: Гд\сь просвjьще'нiе мое`, 
и= сп~си'тель мо'й, когw` о_у=бою'ся;

Стi'хъ: Гд\сь защи'титель живота` моегw`, w\т когw` 
о_у=страшу'ся;

А=по'столъ къ ри'млянwмъ, зача'ло ч~а:

Бра'тiе, _е=ли'цы во хр\ста` i=и~са кр\сти'хомся, въ 
сме'рть _е=гw` кр\сти'хомся. Спогребо'хомся о_у='бw 
_е=му` кр~ще'нiемъ въ сме'рть: да jа='коже воста` 
хр\сто'съ w\т ме'ртвыхъ сла'вою _о='ч~ею, та'кw и= мы` во 
w=бновле'нiи жи'зни ходи'ти на'чнемъ. А='ще бо соwбра'зни 
бы'хомъ подо'бiю сме'рти _е=гw`, то` и= воскр\снiю 
бу'демъ: Сiе` вjь'дяще, jа='кw ве'тхiй на'шъ человjь'къ 
съ ни'мъ распя'тся, да о_у=праздни'тся тjь'ло 
грjьхо'вное, jа='кw ктому` не рабо'тати на'мъ грjьху`. 
О_у=ме'рый бо w=правди'ся w\т грjьха`. А='ще ли 
о_у=мро'хомъ со хр\сто'мъ, вjь'руемъ, jа='кw и= жи'ви 
бу'демъ съ ни'мъ: Вjь'дяще, jа='кw хр\сто'съ воста` w\т 
ме'ртвыхъ, ктому` о_у=же` не о_у=мира'етъ, сме'рть _е=му` 
ктому` не w=блада'етъ. _Е='же бо о_у='мре, грjьху` 
о_у='мре _е=ди'ною: а= _е='же живе'тъ, бг~ови живе'тъ. 
Та'коже и= вы` помышля'йте себе` м_е'ртвымъ о_у='бw бы'ти 
грjьху`, живы^мъ же бг~ови, w= хр\стjь` i=и~сjь гд\сjь 
на'шемъ.

I=ере'й: Ми'ръ ти`.

Дiа'конъ: Прему'дрость, во'нмемъ.

Чте'цъ: А=ллилу'iа.

Посе'мъ дiа'конъ: Прему'дрость, про'сти о_у=слы'шимъ 
ст~а'гw _е=v\глiа.

I=ере'й: W\т матfе'а ст~а'гw _е=v\глiа чте'нiе.

Дiа'конъ: Во'нмемъ.

I=ере'й чте'тъ, зача'ло рs~_i:

Во вре'мя _о='но, _е=динiина'десять о_у=ченицы` 
и=до'ша въ галiле'ю въ го'ру, а='може повелjь` и=`мъ 
i=и~съ. И= ви'дjьвше _е=го`, поклони'шася _е=му`: _о='ви 
же о_у=сумнjь'шася. И= присту'пль i=и~съ рече` и=`мъ, 
глаго'ля: даде'ся ми` вся'ка вла'сть на нб~си` и= на 
земли`. Ше'дше научи'те вся^ jа=зы'ки, крестя'ще и=`хъ во 
и='мя _о=ц~а`, и= сн~а, и= ст~а'гw дх~а: О_у=ча'ще и=`хъ 
блюсти` вся^, _е=ли^ка заповjь'дахъ ва'мъ, и= се` а='зъ 
съ ва'ми _е='смь во вся^ дни^, до сконча'нiя вjь'ка, 
а=ми'нь.

Та'же _е=ктенiа`: Поми'луй на'съ бж~е:

_Е=ще` мо'лимся w= бл~гочести'вjьйшемъ, 
самодержа'внjьйшемъ, вели'комъ гд\срjь на'шемъ 
i=мпера'торjь нiкола'jь а=ле_кса'ндровичjь всея` рwссi'и.

_Е=ще` мо'лимся w= супру'гjь _е=гw`, 
бл~гочести'вjьйшей гд\срнjь i=мператрi'цjь а=ле_кса'ндрjь 
fео'дwровнjь: w= ма'тери _е=гw`, бл~гочести'вjьйшей 
гд\срнjь i=мператрi'цjь марi'и fео'дwровнjь: w= 
наслjь'дникjь _е=гw`, бл~говjь'рномъ гд\срjь, 
цесаре'вичjь и= вели'комъ кн~зjь а=ле_ксi'и нiкола'евичjь, 
и= w= все'мъ ца'рствующемъ до'мjь.

_Е=ще` мо'лимся w= ст~jь'йшемъ прави'тельствующемъ 
сv"но'дjь.

_Е=ще` мо'лимся w= мл\сти, жи'зни, ми'рjь, здра'вiи, 
сп~се'нiи и= w=ставле'нiи грjьхw'въ раба` бж~iя, 
и='м\ркъ, воспрiе'мника.

_Е=ще` мо'лимся w= новопросвjьще'нномъ рабjь` бж~iи, 
и='м\ркъ.

W= _е='же сохране'ну бы'ти _е=му` въ вjь'рjь чи'стагw 
и=сповjь'данiя, во вся'комъ бл~гоче'стiи же и= 
и=сполне'нiи за'повjьдей хр\сто'выхъ, во вся^ дни^ 
живота` _е=гw`.

Jа='кw мл\стивъ и= чл~вjьколю'бецъ бг~ъ _е=си`:

Ли'къ: А=ми'нь.

Сщ~е'нникъ: Сла'ва тебjь` хр\сте` бж~е, о_у=пова'нiе 
на'ше, сла'ва тебjь`.

Сла'ва, и= ны'нjь:

Гд\си поми'луй, три'жды: Бл~гослови`.

И= сщ~е'нникъ твори'тъ w\тпу'стъ:

[зри`] И= во _о=смы'й де'нь па'ки прино'сятъ _е=го` въ 
цр~ковь, во _е='же w=мы'ти. И= разрjьша'етъ _е=му` 
сщ~е'нникъ пел_ены` и= по'ясъ, глаго'ля мл~твы сiя^:

Гд\су помо'лимся.

Ли'къ: Гд\си поми'луй.

И=збавле'нiе грjьхw'въ ст~ы'мъ кр~ще'нiемъ рабу` 
твоему` дарова'вый, и= жи'знь па'ки рожде'нiя _е=му` 
пода'вый: са'мъ вл\дко гд\си, просвjьще'нiе лица` твоегw` 
въ се'рдцjь _е=гw` w=заря'ти вы'ну бл~говоли`, щи'тъ 
вjь'ры _е=гw` не навjь'тованъ w\т врагw'въ соблюди`, 
нетлjь'нiя _о=де'жду, _е='юже w=дjь'яся, нескве'рну въ 
не'мъ и= небла'знену сохрани`, неруши'му въ не'мъ 
дх~о'вную печа'ть бл~года'тiю твое'ю соблюда'я, мл\стивъ 
_е=му'же и= на'мъ быва'я, по мно'жеству щедро'тъ твои'хъ.

Jа='кw бл~гослови'ся, и= просла'вися, преч\стно'е и= 
великолjь'пое и='мя твое`, _о=ц~а`, и= сн~а, и= ст~а'гw 
дх~а, ны'нjь и= при'снw, и= во вjь'ки вjькw'въ, а=ми'нь.

Мл~тва втора'я.

Гд\су помо'лимся.

Ли'къ: Гд\си поми'луй.

Вл\дко гд\си бж~е на'шъ, купjь'лiю нб\сное w=сiя'нiе 
креща'_емымъ подава'яй, па'ки роди'вый раба` твоего` 
новопросвjьще'ннаго водо'ю и= дх~омъ, и= во'льныхъ и= 
нево'льныхъ грjьхw'въ w=ставле'нiе тому` дарова'вый, 
возложи` на него` ру'ку твою` держа'вную, и= сохрани` 
_е=го` въ си'лjь твоея` бл~гости, некра'домо w=бруче'нiе 
сохрани`, и= сподо'би _е=го` въ жи'знь вjь'чную и= въ 
твое` бл~гоугожде'нiе.

Jа='кw ты` _е=си` w=сщ~е'нiе на'ше, и= тебjь` сла'ву 
возсыла'емъ, _о=ц~у`, и= сн~у, и= ст~о'му дх~у, ны'нjь и= 
при'снw и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы` ва'шя гд\севи приклони'те.

Ли'къ: Тебjь` гд\си.

W=дjь'явыйся въ тя` хр\ста` и= бг~а на'шего, тебjь` 
подклони` съ на'ми свою` главу`, _е=го'же сохрани` 
непобjьди'ма подви'жника пребы'ти на всу'е вражду` 
нося'щихъ на него` и= на ны`, твои'мъ же нетлjь'ннымъ 
вjьнце'мъ да'же до конца` побjьди'тели вся^ покажи`. 
jа='кw твое` _е='сть, _е='же ми'ловати и= сп~са'ти, и= 
тебjь` сла'ву возсыла'емъ со безнача'льнымъ твои'мъ 
_о=ц~е'мъ, и= прест~ы'мъ, и= бл~ги'мъ, и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

И= разрjьша'етъ поя'съ _о=троча'те, и= пел_ены`, и= 
соедини'въ края` и='хъ, w=моча'етъ водо'ю чи'стою я=`, и= 
кропи'тъ _о=троча`, глаго'ля:

W=правда'лся _е=си`. Просвjьти'лся _е=си`. W=ст~и'лся 
_е=си`. W=мы'лся _е=си` и='менемъ гд\са на'шегw i=и~са 
хр\ста`, и= дх~омъ бг~а на'шегw.

И= взе'мъ гу'бу но'вую напое'нную водо'ю, w=тира'етъ 
лице` _е=гw` со главо'ю, и= п_е'рси, и= прw'чая, 
глаго'ля:

Кр\сти'лся _е=си`. Просвjьти'лся _е=си`. 
Мv"ропома'зался _е=си`. W=ст~и'лся _е=си`. W=мы'лся 
_е=си`: во и='мя _о=ц~а`, и= сн~а, и= ст~а'гw дх~а, 
а=ми'нь.

Мл~тва на постриже'нiе власw'въ.

Дiа'конъ: Гд\су помо'лимся.

Ли'къ: Гд\си поми'луй.

Вл\дко гд\си бж~е на'шъ, и='же w='бразомъ твои'мъ 
почти'вый человjь'ка, w\т души` слове'сныя и= тjь'ла 
бл~голjь'пнагw о_у=стро'ивый _е=го`, jа='кw да тjь'ло 
слу'житъ слове'сной души`: главу` о_у='бw на высоча'йшихъ 
положи'вый, и= въ не'й мнw'жайшыя чу'вствъ водрузи'вый, 
незапина'ющыя дру'гъ дру'гу: власы' же главу` покры'лъ 
_е=си`, во _е='же не врежда'тися преложе'ньми 
возду'шными, и= вся^ о_у='ды _е=гw` потре'бнw насади'вый, 
да всjь'ми бл~годари'тъ тя` и=зряднохудо'жника. са'мъ 
вл\дко сосу'домъ и=збра'нiя твоегw` па'vломъ а=п\столомъ 
заповjь'давый на'мъ, вся^ въ сла'ву твою` твори'ти, 
прише'дшаго раба` твоего` и='м\ркъ, нача'токъ сотвори'ти 
стрищи` власы` главы` своея`, бл~гослови` вку'пjь съ 
_е=гw` воспрiе'мникомъ: и= да'ждь и='мъ всjь^мъ 
поуча'тися въ зако'нjь твое'мъ, и= бл~гоугw'дная тебjь` 
дjь'яти.

Jа='кw ми'лостивъ и= чл~вjьколю'бецъ бг~ъ _е=си`, и= 
тебjь` сла'ву возсыла'емъ _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы` ва'шя гд\севи приклони'те.

Ли'къ: Тебjь` гд\си.

Сщ~е'нникъ же глаго'летъ мл~тву сiю`:

Гд\си бж~е на'шъ, w\т и=сполне'нiя купjь'льнагw твое'ю 
бл~гостiю w=ст~и'вый въ тя` вjь'рующыя, бл~гослови` 
настоя'щаго младе'нца, и= на главу` _е=гw` бл~гослове'нiе 
твое` да сни'детъ. и= jа='коже бл~гослови'лъ _е=си` 
пр\оро'комъ саму'иломъ дв~да царя`, бл~гослови` и= главу` 
раба` твоегw`, и='м\ркъ, руко'ю мене` грjь'шнагw, 
приходя` _е=му` дх~омъ твои'мъ ст~ы'мъ: jа='кw да 
преспjьва'яй во'зрастомъ, и= сjьди'нами ста'рости, сла'ву 
тебjь` возсле'тъ, и= о_у=ви'дитъ блага^я i=ерусали'мwва 
вся^ дни^ живота` своегw`.

Jа='кw подоба'етъ тебjь` вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

И= пострига'етъ _е=го` крестови'днw, глаго'ля:

Пострига'ется ра'бъ бж~iй, и='м\ркъ, во и='мя _о=ц~а`, 
и= сн~а, и= ст~а'гw дх~а.

Ли'къ: А=ми'нь.

Та'же _е=ктенiа`, въ не'йже помина'етъ по 
i=мпера'торjь воспрiе'мника съ новопросвjьще'ннымъ.

Поми'луй на'съ бж~е, по вели'цjьй мл\сти:

_Е=ще` мо'лимся w= ми'лости, жи'зни, ми'рjь, здра'вiи, 
и= w= сп~се'нiи раба` бж~iя, и='м\ркъ, воспрiе'мника, и= 
новопросвjьще'ннагw, и='м\ркъ.

I=ере'й: Jа='кw мл\стивъ:

И= быва'етъ _о=бы'чный w\тпу'стъ.


Мл~тва ст~ы'хъ кр~ще'нiй вкра'тцjь, ка'кw мл\днца 
кр\сти'ти, стра'ха ра'ди сме'ртнагw.

Глаго'летъ i=ере'й: Бл~гослове'но цр\ство: Та'же, 
Трист~о'е. Прест~а'я тр\оце: _О='ч~е на'шъ: Jа='кw твое` 
_е='сть цр\ство:

Гд\су помо'лимся.

Гд\си бж~е вседержи'телю, всегw` зда'нiя ви'димагw же 
и= неви'димагw содjь'телю, сотвори'вый нб~о и= зе'млю и= 
мо'ре, и= вся^ jа=`же въ ни'хъ, собра'вый во'ды въ 
собра'нiе _е=ди'но, заключи'вый бе'здну, и= 
запеча'тствовавый ю=` стра'шнымъ и= сла'внымъ и='менемъ 
твои'мъ возвы'сивый во'ды превы'ше нб~съ: ты` 
о_у=тверди'лъ _е=си` зе'млю на вода'хъ, ты` о_у=тверди'лъ 
_е=си` си'лою твое'ю мо'ре, ты` сте'рлъ _е=си` главы^ 
sмi_е'въ въ вода'хъ: ты` стра'шенъ _е=си`, и= кто` 
противоста'нетъ тебjь`; при'зри гд\си, на зда'нiе твое` 
сiе`, и= на во'ду сiю`, и= да'ждь _е='й бл~года'ть 
и=збавле'нiя, бл~гослове'нiе i=_орда'ново, сотвори` ю=` 
нетлjь'нiя и=сто'чникъ, w=сщ~е'нiя да'ръ, грjьхw'въ 
рjьши'тельну, неду'гwвъ лjьчи'тельну, де'мwнwвъ 
губи'тельну, проти^внымъ си'ламъ непристу'пну, 
а='гг~льскiя крjь'пости и=спо'лнену, да бjьжа'тъ w\т нея` 
навjь'тующiи зда'нiю твоему`: jа='кw и='мя твое` гд\си 
призва'хъ, чу'дное и= сла'вное, и= стра'шное проти^внымъ.

И= а='бiе влага'етъ _е=ле'й въ во'ду.

Та'же кр~ща'етъ, глаго'ля: Кр~ща'ется ра'бъ бж~iй: И= 
прw'чая.

И= а='бiе w=блачи'тъ _е=го`, и= ма'жетъ мv'ромъ, 
глаго'ля: Печа'ть да'ра:

И= по си'хъ w=бхо'дитъ съ ни'мъ по чи'ну, поя`: 
_Е=ли'цы во хр\ста` крести'стеся.

И= быва'етъ w\тпу'стъ.

