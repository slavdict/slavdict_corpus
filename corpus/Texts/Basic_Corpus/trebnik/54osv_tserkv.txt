<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва к~и] Чи'нъ w=сщ~е'нiя хра'ма, w\т а=рхiере'а 
твори'магw.

Хра'му соверше'ну бы'вшу, прихо'дитъ w\т а=рхiере'а 
по'сланный, _е=му'же повели'тъ, пре'жде _е=ди'нагw дне` 
и=ли` бо'льши, и= пред\ъуготовля'етъ потр_е'бная къ 
w=сщ~е'нiю, ка'къ вну'трь _о=лтаря`, та'къ и= во все'мъ 
хра'мjь, а= наипа'че дабы` пр\сто'лъ бы'лъ на четы'рехъ 
столпа'хъ, пя'тый столпе'цъ посреди` съ jа='щикомъ: 
jа='щикъ бы бы'лъ посредjь` под\ъ пр\сто'ломъ, вышино'ю 
полъ-арши'на: пр\сто'лъ высото'ю а=рши'на, и= шести` 
вершкw'въ, а= широто'ю по мjь'рjь _о=лтаря`: дска` 
напр\сто'льная по мjь'рjь пр\сто'ла, же'ртвенникъ тако'й 
же высоты`, ширина` и= длина` по мjь'рjь _о=лтаря`. На 
верху` о_у= столпw'въ пр\сто'льныхъ вы'нять jа='щики на 
че'тверть вершка`, гдjь` бы'ть воскомастi'ху: на тjь'хже 
столпа'хъ, w\т по'лу о_у=ступя` вершка` съ два`, 
вы'рjьзать зазу'бриной для о_у=твержде'нiя ве'рви: а= 
вкру'гъ пр\сто'льной дски` вы'рjьзать же на че'тверть 
вершка`, гдjь` бы'ть ве'рви: на дска'хъ, на пр\сто'льной 
и= на же'ртвенной, по о_у=гла'мъ что'бы бы'ло 
прове'рчено, гдjь` бы'ть гвоздя'мъ, и= сдjь'лать 
гнjь^здышка, гдjь` бу'дутъ гвозди^нныя шля^пки, что'бъ 
гвозди^нныя шля^пки бы'ли въ ра'венствjь со пр\сто'льною 
дско'ю, та'кожъ и= на столпа'хъ навертjь'ть, что'бъ 
гво'зди шли` пря'мw: къ о_у=твержде'нiю пр\сто'ла четы'ре 
гвоздя`, а= къ же'ртвеннику ско'лькw на'добно: четы'ре 
ка'мня, ко'ими прибива'ются гво'зди: срачи'ца на 
w=дjья'нiе пр\сто'ла, и= друга'я на же'ртвенникъ. На 
w=бяза'нiе пр\сто'ла ве'рвь въ шестьдеся'тъ а=рши'нъ, и= 
ве'рхнее w=дjья'нiе на пр\сто'лъ и= на же'ртвенникъ: 
пел_ены`, что'бъ покры'ть пр\сто'лъ и= же'ртвенникъ, 
во'здухи, пла'ты, кото'рыми пр\сто'лъ w=тира'ть: 
за'навjьсъ къ цр\скимъ две'р_емъ, два` i=лiто'на на 
пр\сто'лъ и= на же'ртвенникъ: воды` ро'зовой, и= вiна` 
цр~ко'внагw по сткля'ницjь: кропи'ло, ко'имъ кропи'ть: 
ст~о'е мv'ро, и= струче'цъ: четы'ре гу^бы, w=тира'ть 
и='ми пр\сто'лъ: гу'ба во а=нтiми'нсъ, гу'ба во ст~у'ю 
ча'шу: jа='щичекъ _о=ловя'нный на ст~ы^я мw'щи под\ъ 
пр\сто'лъ: а=рхiере'ю свjьща`, и= свjьщы` на розда'чу 
про'чымъ духw'внымъ, и= мiря'нwмъ: ла'донъ росно'й и= 
просто'й: двjь` свjьщи` вы'нwсныя большы'я: хору'гви, 
а='ще су'ть: вкру'гъ цр~кви что'бъ бы'ло чи'сто.

Та'же снима'ется дска` со столпw'въ, и= поставля'ется 
на деснjь'й странjь` къ стjьнjь`, и= замjьча'ется, ка'къ 
_е='й бы'ть по пре'жнему на столпа'хъ пр\сто'льныхъ.

Пото'мъ пред\ъ цр\скiя врата` поставля'ется сто'лъ, и= 
постила'ется ска'терть: пове'рхъ ска'терти постила'ется 
пелена`, и= полага'ется ст~о'е _е=v\глiе, и= ч\стны'й 
кр\стъ, и= поставля'ются ст~ы'е сосу'ды, лжи'ца, копiе`, 
пел_ены`, во'здухи, ве'рвь, w=дjья'нiе на пр\сто'лъ и= на 
же'ртвенникъ, гво'зди, гу^бы, и= покрыва'ются пелено'ю и= 
поставля'ются по о_у=гла'мъ четы'ре подсвjь'щника: а= 
друго'й столе'цъ поставля'ется въ _о=лтарjь` къ го'рнему 
мjь'сту, и= сте'лется пелена`, и= поставля'ется на 
столе'цъ ст~о'е мv'ро, вiно` цр~ко'вное, вода` ро'зовая 
въ сткля'ницахъ, струче'цъ, кропи'ло, ка'менiе, кото'рыми 
гво'зди прибива'ть.

А= мw'щи ст~ы^я поставля'ются на дi'скосjь, покрове'ны 
sвjьздо'ю и= во'здухомъ, въ на'вечерiи w=сщ~е'нiя на 
а=нало'гiи пред\ъ w='бразомъ сп~си'телевымъ, о_у= 
цр\скихъ вра'тъ въ то'мже хра'мjь, и= пое'тся внjь` 
_о=лтаря` всено'щное бдjь'нiе w=бновле'нiю и= хра'му, 
кому` w\т а=рхiере'а повелjьно` бу'детъ. Пред\ъ 
водоwсщ~е'нiемъ же и=зно'сятся мw'щи съ бл~гоговjь'нiемъ 
въ бли'зъ су'щiй хра'мъ по'слjь ра'нней лiтургi'и, и= 
поставля'ются на ст~jь'мъ пр\сто'лjь, а= ст~о'е _е=v\глiе 
поставля'ется w\т восто'ка над\ъ мощьми`: и= ста'вится 
подсвjь'щникъ пред\ъ ст~ы'ми мощьми`. Бу'де же нjь'тъ въ 
бли'зости друга'гw хра'ма, то стоя'тъ до вре'мени 
прiя'тiя своегw` на то'мже мjь'стjь.

W= составле'нiи воскомастi'ха:

Во о_у='трiи пре'жде прише'ствiя а=рхiере'йскагw, 
воскомастi'хъ составля'ется си'це во'скъ, и= мастi'хъ 
толче'нъ, и= ла'донъ толче'нъ, [а='ще нjь'сть мастi'ха, 
вмjь'стw _е=гw` бjь'лый ла'донъ довлjь'етъ,] и= росно'й 
ла'донъ толче'нъ же, и= а=лw'й толче'нъ же, а='ще же 
нjь'сть а=лw'я, вмjь'сто _е=гw` @сjь'ра@{смола`} 
бjь'лая: и= полага'ютъ пре'жде во'скъ въ горне'цъ но'вый, 
проти'ву мjь'ры веще'й. И= _е=гда` расто'пится во'скъ, 
полага'ютъ и= вышепи^санныя в_е'щи, и= мjьша'ютъ я=` въ 
горнцjь` стручце'мъ _о=па'снw, что'бы w\т воскипjь'нiя не 
прелило'ся во _о='гнь: и= по ма'ломъ кипjь'нiи, 
w\тставля'ютъ w\т _о=гня` во страну`: А='ще же 
соизво'лится примjьша'ти и= и=ны^я бл~говw'нныя 
прили^чныя в_е'щи: и= сiе` невозбра'нно _е='сть.

Нача'ло w=сщ~е'нiя.

Приспjь'вшу вре'мени ст~ы'я лiтургi'и, и= прибы'вшу 
а=рхiере'ю во w=сщ~а'емый хра'мъ, w=блача'ется во вся^ 
а=рхiер_е'йская w=блач_е'нiя, и= верху` а=рхiере'йскихъ 
_о=де'ждъ возлага'ется ктому` наро'читая срачи'ца и=ли` 
за'понъ. И= та'кw о_у=кра'шенъ вхо'дитъ во ст~ы'й 
_о=лта'рь: преди' же а=рхiере'а вно'сятъ сослужа'щiи 
сщ~е'нницы, та'кожде све'рхъ сщ~е'нническихъ _о=де'ждъ 
и=мjь'ющiе возлож_е'нныя срачи^цы, въ цр\ская врата` 
сто'лъ о_у=гото'ванный со вся'кою потре'бою, jа='же су'ть 
прили^чна ко w=сщ~е'нiю, и= поставля'ютъ w=десну'ю 
страну`. А=рхiере'й же, w\тда'въ по'сохъ о_у= цр\скихъ 
вра'тъ по'дьяку, вхо'дитъ во _о=лта'рь, и= помоля'ся 
w=сjьня'етъ сослужа'щихъ на _о='бjь страны^{Зри`. 
Цр\ская врата` затвори'ти, и= мiрски^мъ лю'демъ и=з\ъ 
_о=лтаря` и=зы'ти, дабы` w\т о_у=тjьсне'нiя не могло` 
какова'гw ли'бо сщ~еннодjь'йствiю возпослjь'довати 
препя'тствiя}. Въ то` вре'мя дiа'конъ подно'ситъ 
а=рхiере'ю ст~у'ю во'ду: а=рхiере'й же приня'въ кропи'ло, 
кропи'тъ ст~о'ю водо'ю столпы`. Пото'мъ прино'ситъ 
ключа'рь воскомастi'хъ кипя'щъ, а=рхiере'й кропи'тъ 
ст~о'ю водо'ю воскомастi'хъ, и= прiе'млетъ горне'цъ съ 
воскомастi'хомъ, и= возлива'етъ са'мъ на столпцы` 
крестоwбра'знw проти'въ мjь'ры, w=бходя` круго'мъ, и= 
w\тдае'тъ горне'цъ, пото'мъ па'ки кропи'тъ ст~о'ю водо'ю 
на столпцы`, что'бы ско'рw о_у=сты'лъ воскомастi'хъ: а= 
сщ~е'нницы подува'ютъ на столпцы`, и=дjь'же 
воскомастi'хъ, до'ндеже о_у=сты'нетъ.

По и=сполне'нiи _о='нагw, прwтодiа'конъ глаго'летъ: 
Гд\су помо'лимся.

Сщ~е'нницы: Гд\си поми'луй.

А=рхiере'й же чте'тъ мл~тву во о_у=слы'шанiе всjь^мъ:

Мл~тва а~:

Гд\си бж~е сп~си'телю на'шъ, вся^ творя'й и= стро'яй 
w= сп~се'нiи ро'да человjь'ческагw, прiими` мл~тву на'съ 
недосто'йныхъ ра^бъ твои'хъ, и= о_у=довли` на'съ въ 
настоя'щiй ча'съ, во _е='же неwсужде'ннw w=сщ~е'нiе 
соверши'ти хра'ма сегw`, ко твоему` славосло'вiю 
созда'ннагw, во и='мя ст~а'гw и='м\ркъ: [и=ли` ст~ы'я 
и='м\ркъ] и= воздви'женiе въ не'мъ сотвори'ти трапе'зы.

Возгла'съ: Jа='кw подоба'етъ тебjь` вся'кая сла'ва, 
че'сть и= поклоне'нiе, _о=ц~у` и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Сщ~е'нницы: А=ми'нь.

Пото'мъ прино'сятъ сщ~е'нницы трапе'зную дску`, и= 
кропи'тся дска` w\т а=рхiере'а съ _о=бои'хъ стра'нъ, и= 
полага'ется на столпца'хъ пр\сто'льныхъ.

Въ то` вре'мя пое'тся _псало'мъ рм~д:

Вознесу' тя бж~е мо'й, цр~ю` мо'й, и= бл~гословлю` 
и='мя твое` въ вjь'къ и= въ вjь'къ вjь'ка. На вся'къ 
де'нь бл~гословлю' тя, и= восхвалю` и='мя твое` въ вjь'къ 
и= въ вjь'къ вjь'ка. Ве'лiй гд\сь и= хва'ленъ sjьлw`, и= 
вели'чiю _е=гw` нjь'сть конца`. Ро'дъ и= ро'дъ 
восхва'лятъ дjьла` твоя^, и= си'лу твою` возвjьстя'тъ. 
Великолjь'пiе сла'вы ст~ы'ни твоея` возглаго'лютъ и= 
чудеса` твоя^ повjь'дятъ: И= си'лу стра'шныхъ твои'хъ 
реку'тъ, и= вели'чiе твое` повjь'дятъ. Па'мять мно'жества 
бл~гости твоея` w\тры'гнутъ, и= пра'вдою твое'ю 
возра'дуются. Ще'дръ и= мл\стивъ гд\сь, долготерпjьли'въ 
и= многомл\стивъ: Бл~гъ гд\сь вся'ч_ескимъ, и= щедрw'ты 
_е=гw` на всjь'хъ дjь'лjьхъ _е=гw`. Да и=сповjь'дятся 
тебjь`, гд\си, вся^ дjьла` твоя^, и= прп\дбнiи твои` да 
бл~гословя'тъ тя`: Сла'ву цр\ствiя твоегw` реку'тъ, и= 
си'лу твою` возглаго'лютъ: Сказа'ти сыновw'мъ 
человjь'ч_ескимъ си'лу твою`, и= сла'ву великолjь'пiя 
цр\ствiя твоегw`. цр\ство твое`, цр\ство всjь'хъ 
вjькw'въ, и= вл\дчество твое` во вся'комъ ро'дjь и= 
ро'дjь: вjь'ренъ гд\сь во всjь'хъ словесjь'хъ свои'хъ, и= 
прп\дбенъ во всjь'хъ дjь'лjьхъ свои'хъ. О_у=твержда'етъ 
гд\сь вся^ низпа'дающыя, и= возставля'етъ вся^ 
низве'рж_енныя. _О='чи всjь'хъ на тя` о_у=пова'ютъ, и= 
ты` дае'ши и=`мъ пи'щу во бл~говре'менiи: W\тверза'еши 
ты` ру'ку твою`, и= и=сполня'еши вся'кое живо'тно 
бл~говоле'нiя. Пр\двенъ гд\сь во всjь'хъ путе'хъ свои'хъ, 
и= прп\дбенъ во всjь'хъ дjь'лjьхъ свои'хъ. Бли'зъ гд\сь 
всjь^мъ призыва'ющымъ _е=го`, всjь^мъ призыва'ющымъ 
_е=го` во и='стинjь: Во'лю боя'щихся _е=гw` сотвори'тъ, 
и= мл~тву и='хъ о_у=слы'шитъ, и= сп~се'тъ я=`. Храни'тъ 
гд\сь вся^ лю'бящыя _е=го`, и= вся^ грjь'шники 
потреби'тъ. Хвалу` гд\сню возглаго'лютъ о_у=ста` моя^: и= 
да бл~гослови'тъ вся'ка пло'ть и='мя ст~о'е _е=гw` въ 
вjь'къ, и= въ вjь'къ вjь'ка.

По сконча'нiи же _псалма`, глаго'летъ а=рхiере'й: 
Бл~гослове'нъ бг~ъ на'шъ:

Сте'кшу же воскомастi'ху, и= w=чища'_емымъ мjь'стwмъ, 
на ни'хже и=стече`.

Па'ки глаго'лютъ _псало'мъ к~в:

Гд\сь пасе'тъ мя`, и= ничто'же мя` лиши'тъ. На 
мjь'стjь sла'чнjь, та'мw всели' мя: на водjь` поко'йнjь 
воспита' мя. Ду'шу мою` w=брати`, наста'ви мя` на ст_ези` 
пра'вды, и='мене ра'ди своегw`. А='ще бо и= пойду` 
посредjь` сjь'ни сме'ртныя, не о_у=бою'ся sла`, jа='кw 
ты` со мно'ю _е=си`: же'злъ тво'й и= па'лица твоя`, та^ 
мя` о_у=тjь'шиста. О_у=гото'валъ _е=си` предо мно'ю 
трапе'зу сопроти'въ стужа'ющымъ мнjь`: о_у=ма'стилъ 
_е=си` _е=ле'омъ главу` мою`, и= ча'ша твоя` 
о_у=поява'ющи мя` jа='кw держа'вна. И= мл\сть твоя` 
пожене'тъ мя` вся^ дни^ живота` моегw`, и= _е='же 
всели'ти ми ся въ до'мъ гд\сень, въ долготу` днi'й.

Та'же а=рхiере'й:

Бл~гослове'нъ бг~ъ на'шъ, всегда`, ны'нjь и= при'снw, 
и= во вjь'ки вjькw'въ.

Сщ~е'нницы: А=ми'нь.

Та'же прино'ситъ ключа'рь четы'ре гво'здя, и= 
полага'етъ на трапе'зjь: а=рхiере'й же кропи'тъ ст~о'ю 
водо'ю, и= влага'етъ и=`хъ въ столпы`. Па'ки прино'ситъ 
ключа'рь четы'ре ка'мня: взя'въ же а=рхiере'й _е=ди'нъ 
ка'мень, и= про'чiи сщ~еннослужи'тели, о_у=твержда'ютъ 
трапе'зу. По внегда' же о_у=тверди'тися трапе'зjь, 
кове'ръ а='бiе пред\ъ ст~ы'ми две'рьми постила'ется, и= 
возгла'вiе полага'ется{Цр\ская врата` w\тве'рсти}, и= 
и=зше'дъ а=рхiере'й и=з\ъ _о=лтаря`, прwтодiа'кону 
возгласи'вшу:

Па'ки и= па'ки, прекло'ньше кwлjь'на, гд\су 
помо'лимся.

Сщ~е'нникwмъ же вну'трь _о=лтаря` пою'щымъ: Гд\си 
поми'луй. три'жды.

Преклоня'етъ кwлjь'на, и= чте'тъ мл~тву сiю` 
велегла'снw:

Бж~е безнача'льный. и= присносу'щный, и='же w\т не 
су'щихъ въ бытiе` вся^ приведы'й, и='же во свjь'тjь 
живы'й непристу'пнjьмъ, и= престо'лъ и=мjь'яй нб~о, 
зе'млю же подно'жiе: и='же мwv"се'ови повелjь'нiе да'вый 
и= начерта^нiя, веселеи'лу же дх~ъ прему'дрости 
вложи'вый: и= о_у=довли'въ и=`хъ къ соверше'нiю 
свидjь'нiя ски'нiи, въ не'йже служ_е'нiя w=правда'нiя 
бя'ху и='стины w='бразы и= предначерта^нiя: и='же 
соломw'ну широту` и= простра'нство се'рдца дарова'вый, и= 
тjь'мъ дре'внiй хра'мъ возста'вивый: ст~ы^мъ же 
всехва^льнымъ а=п\слwмъ, въ ду'сjь слу'жбу, и= ски'нiи 
и='стинныя w=бнови'вый бл~года'ть: и= тjь'ми ст~ы^я твоя^ 
цр~кви, и= же'ртвенники твоя^, гд\си си'лъ, во все'й 
земли` насади'вый, во _е='же приноси'тися тебjь` 
сщ~_е'ннымъ и= безкрw'внымъ же'ртвамъ: и='же и= сему` 
хра'му ны'нjь бл~говоли'лъ _е=си` во и='мя созда'тися 
ст~а'гw, [и=ли` ст~ы'я] и='м\ркъ, ко сла'вjь твое'й, и= 
_е=диноро'днагw твоегw` сн~а, и= всест~а'гw твоегw` дх~а: 
са'мъ безсме'ртне и= великодарови'тый цр~ю`, помяни` 
щедрw'ты твоя^ и= мл\сти твоя`, jа='кw w\т вjь'ка су'ть: 
и= да не возгнуша'ешися на'съ, мно'жествомъ 
w=скверне'нныхъ грjьхw'въ, ниже` да разруши'ши завjь'та 
твоегw` на'шея ра'ди нечистоты`: но пре'зри и= ны'нjь 
прегрjьш_е'нiя на^ша, и= о_у=крjьпи` на'съ, и= о_у=довли` 
бл~года'тiю и= прише'ствiемъ животворя'щагw и= ст~а'гw 
твоегw` дх~а, соверши'ти без\ъ w=сужде'нiя w=бновле'нiе 
хра'ма сегw`, и= и='же въ не'мъ же'ртвенника 
[же'ртвенникwвъ] сотвори'ти w=сщ~е'нiе: да и= на се'мъ 
[и= на си'хъ] бл~гослови'мъ тя` _псалмы` и= пjь'сньми, и= 
та'йными@{та'йнами} слу'жбами, и= твое` бл~гоутро'бiе 
вы'ну велича'емъ. _Е='й, вл\дко гд\си бж~е на'шъ, 
о_у=пова'нiе всjь'хъ конц_е'въ земли`, о_у=слы'ши на'съ 
грjь'шныхъ моля'щихся тебjь`: и= низпосли` прест~а'го 
твоего` и= покланя'емаго и= всеси'льнаго дх~а, и= w=ст~и` 
хра'мъ се'й, и= же'ртвенникъ се'й [и= же'ртвенники сiя^] 
и=спо'лни _е=го` [я=`] свjь'та пр\сносу'щнагw, и=збери` 
_е=го` [я=`] въ жили'ще твое`: сотвори` _е=го` [я=`] 
мjь'сто селе'нiя сла'вы твоея`: о_у=краси` _е=го` [я=`] 
бж~е'ственными твои'ми и= премi'рными дарова'ньми: 
о_у=ста'ви _е=го` [я=`] приста'нище w=бурева'емыхъ, 
врачевство` страсте'й, прибjь'жище немощны'хъ, бjьсw'въ 
прогоне'нiе: во _е='же бы'ти _о=чеса'мъ твои^мъ 
w\тв_е'рстымъ на'нь [на ни'хъ] де'нь и= но'щь, и= 
о_у=шеса'мъ твои^мъ вне'млющымъ въ мл~тву, со стра'хомъ 
твои'мъ и= бл~гоговjь'инствомъ въ него` приходя'щихъ [къ 
ни^мъ приходя'щихъ], и= призыва'ющихъ всеч\стно'е и= 
покланя'емое и='мя твое`: да _е=ли^ка воспро'сятъ о_у= 
тебе`, и= ты` о_у=слы'шиши на нб~си` горjь`, и= 
сотвори'ши мл\сть, и= мл\стивъ бу'деши: сохрани` _е=го` 
да'же до сконча'нiя вjь'ка непоколеби'ма, и= и='же въ 
не'мъ же'ртвенникъ ст~ы'й [же'ртвенники ст~ы^я] ст~ы'хъ 
покажи`, си'лою и= дjь'йствомъ ст~а'гw твоегw` дх~а, 
просла'ви _е=го` [я=`] па'че _е='же по зако'ну 
w=чисти'лища: jа='кw да jа=`же на не'мъ [на ни'хъ] 
соверша'_емая сщ~еннодjь^йства во ст~ы'й и= пренб\сный, 
и= мы'сленный тво'й же'ртвенникъ достиза'ютъ, и= 
бл~года'ть на'мъ твоегw` преч\стагw прино'сятъ 
w=сjьне'нiя: дерза'емъ бо не на на'шихъ ру'къ служе'нiе, 
но на твою` неизрече'нную бл~госты'ню.

И= по соверше'нiи мл~твы воста'нетъ а=рхiере'й, и= 
и='детъ во _о=лта'рь ко ст~jь'й трапе'зjь, а= 
прwтодiа'конъ вну'трь ст~а'гw _о=лтаря` глаго'летъ 
{Цр\ская врата` затвори'ти}:

Заступи`, сп~си`, поми'луй, возста'ви и= сохрани` 
на'съ, бж~е, твое'ю бл~года'тiю.

Сщ~е'нницы: Гд\си поми'луй.

W= свы'шнемъ ми'рjь, и= w= сп~се'нiи ду'шъ на'шихъ, 
гд\су помо'лимся.

W= ми'рjь всегw` мi'ра, бл~гостоя'нiи ст~ы'хъ бж~iихъ:

W= ст~jь'йшемъ прави'тельствующемъ сv"но'дjь, и= w= 
преwсвяще'ннjьйшемъ _е=пi'скопjь на'шемъ и='м\ркъ, и= 
дjь'лjьхъ руку^ _е=гw`, и= и=`же съ ни'мъ сщ~е'нницjьхъ 
и= дiа'конjьхъ, гд\су помо'лимся.

W= _е='же w=ст~и'тися хра'му сему`, и= и='же въ не'мъ 
же'ртвеннику сему`, [же'ртвенникwмъ си^мъ] прише'ствiемъ 
и= си'лою ст~а'гw дх~а, гд\су помо'лимся.

W= бл~гочести'вjьйшемъ, самодержа'внjьйшемъ, вели'комъ 
гд\срjь на'шемъ i=мпера'торjь нiкола'jь 
а=ле_кса'ндровичjь всея` рwссi'и: w= супру'гjь _е=гw`, 
бл~гочести'вjьйшей гд\срнjь i=мператрi'цjь а=ле_кса'ндрjь 
fео'дwровнjь: w= ма'тери _е=гw`, бл~гочести'вjьйшей 
гд\срнjь i=мператрi'цjь марi'и fео'дwровнjь: w= 
наслjь'дникjь _е=гw`, бл~говjь'рномъ гд\срjь, 
цесаре'вичjь и= вели'комъ кн~зjь, а=ле_ксi'и 
нiкола'евичjь, и= w= все'мъ ца'рствующемъ до'мjь: w= 
все'й пала'тjь и= во'инствjь и='хъ, гд\су помо'лимся.

W= гра'дjь се'мъ, и= вся'комъ гра'дjь:

W= и=зба'витися на'мъ:

Прест~у'ю, преч\стую, пребл~гослове'нную, сла'вную 
вл\дчцу на'шу бц\ду, и= приснодв~у мр~i'ю, [и= ст~а'го, 
_е=гw'же _е='сть w=сщ~а'емый хра'мъ] со всjь'ми ст~ы'ми 
помяну'вше, са'ми себе`, и= дру'гъ дру'га, и= ве'сь 
живо'тъ на'шъ хр\сту` бг~у предади'мъ.

Возгла'съ: Jа='кw ст~ъ _е=си` бж~е на'шъ, и='же на 
пострада'вшихъ по тебjь` ч\стны'хъ мч~нцjьхъ почива'еши, 
и= тебjь` сла'ву возсыла'емъ, _о=ц~у`, и= сн~у, и= 
ст~о'му дх~у, ны'нjь и= при'снw, и= во вjь'ки вjькw'въ.

Сщ~е'нницы: А=ми'нь.

Та'же прино'сится возлива'льникъ съ те'плою водо'ю, и= 
вiно` кра'сное, и= ро'зовая вода`.

Прwтодiа'конъ глаго'летъ: Гд\су помо'лимся.

А=рхiере'й, преклони'въ главу`, глаго'летъ мл~тву сiю` 
над\ъ вода'ми и= вiно'мъ та'йнw:

Гд\си бж~е на'шъ, w=ст~и'вый струи^ i=_орда^нскiя 
сп~си'тельнымъ твои'мъ jа=вле'нiемъ: са'мъ и= ны'нjь 
низпосли` бл~года'ть ст~а'гw твоегw` дх~а, и= бл~гослови` 
во'ды сiя^ и= вiно` ко w=сщ~е'нiю и= соверше'нiю 
же'ртвенника твоегw` сегw` [же'ртвенникwвъ твои'хъ 
си'хъ]: jа='кw бл~гослове'нъ _е=си` во вjь'ки вjькw'въ, 
а=ми'нь.

И= по мл~твjь возлива'етъ на трапе'зу три'жды w\т 
те'плыя воды`, глаго'ля:

Во и='мя _о=ц~а`, и= сн~а, и= ст~а'гw дх~а, а=ми'нь.

А= вiно` кра'сное съ ро'зовою водо'ю смjь'шивается во 
_е=ди'номъ сосу'дjь.

Та'же ключа'рь прино'ситъ четы'ре пла^та. А=рхiере'й 
же приня'въ _е=ди'нъ пла'тъ, про'чыя бл~гословля'етъ 
прiя'ти сослужа'щымъ, и= w=тира'ютъ и='ми трапе'зу.

Внегда' же сiя^ соверша'ются, глаго'лется _псало'мъ 
п~г:

Ко'ль возлю'бл_енна сел_е'нiя твоя^, гд\си си'лъ! 
Жела'етъ и= скончава'ется душа` моя` во дворы` гд\сни: 
се'рдце мое` и= пло'ть моя` возра'довастася w= бз~jь 
жи'вjь. И='бо пти'ца w=брjь'те себjь` хра'мину, и= 
го'рлица гнjьздо` себjь`, и=дjь'же положи'тъ птенцы` 
своя^: _о=лтари` твоя^, гд\си си'лъ, цр~ю` мо'й и= бж~е 
мо'й. Бл~же'ни живу'щiи въ дому` твое'мъ: въ вjь'ки 
вjькw'въ восхва'лятъ тя`. Бл~же'нъ му'жъ, _е=му'же 
_е='сть заступле'нiе _е=гw` о_у= тебе`: восхожд_е'нiя въ 
се'рдцjь свое'мъ положи`. Во ю=до'ль плаче'вную, въ 
мjь'сто, _е='же положи`: и='бо бл~гослове'нiе да'стъ 
законополага'яй. По'йдутъ w\т си'лы въ си'лу, jа=ви'тся 
бг~ъ богw'въ въ сiw'нjь. Гд\си бж~е си'лъ, о_у=слы'ши 
мл~тву мою`, внуши` бж~е i=а'кwвль. Защи'тниче на'шъ 
ви'ждь бж~е, и= при'зри на лице` хр\ста` твоегw`. Jа='кw 
лу'чше де'нь _е=ди'нъ во дво'рjьхъ твои'хъ, па'че 
ты'сящъ: и=зво'лихъ примета'тися въ дому` бг~а моегw` 
па'че, не'же жи'ти ми` въ селе'нiихъ грjь'шничихъ. Jа='кw 
мл\сть и= и='стину лю'битъ гд\сь, бг~ъ бл~года'ть и= 
сла'ву да'стъ, гд\сь не лиши'тъ бл~ги'хъ, ходя'щихъ 
неsло'бiемъ. Гд\си бж~е си'лъ, бл~же'нъ человjь'къ 
о_у=пова'яй на тя`.

И= по соверше'нномъ w=мове'нiи трапе'зномъ и= 
w=тира'нiи, глаго'летъ а=рхiере'й:

Сла'ва бг~у на'шему во вjь'ки вjькw'въ.

Сщ~е'нницы: А=ми'нь.

Прiе'млетъ а=рхiере'й о_у= ключаря` вiно` кра'сное, съ 
водо'ю ро'зовою смjь'шенное, и= возлива'етъ на трапе'зу 
три'жды, кр\стови'днw, дово'льнw, и= напая'ютъ трапе'зу, 
растира'юще рука'ми: и= кропи'тъ а=рхiере'й тjь'мъ же 
смjьше'нiемъ w=сщ~а'_емыя а=нтiми'нсы про'чыя. _Е=гда' же 
сiе` дjь'ется, глаго'летъ на вся'комъ кропле'нiи:

W=кропи'ши мя` v=ссw'помъ, и= w=чи'щуся: w=мы'еши мя`, 
и= па'че снjь'га о_у=бjьлю'ся.

А= по w=кропле'нiи престо'ла и= а=нтiми'нсwвъ 
присовокупля'етъ и= послjь'дующее:

Слу'ху моему` да'си ра'дость и= весе'лiе, возра'дуются 
кw'сти смир_е'нныя. W\тврати` лице` твое` w\т грjь^хъ 
мои'хъ, и= вся^ беззакw'нiя моя^ w=чи'сти. Се'рдце чи'сто 
сози'жди во мнjь` бж~е, и= дх~ъ пра'въ w=бнови` во 
о_у=тро'бjь мое'й. Не w\тве'ржи мене` w\т лица` твоегw`, 
и= дх~а твоегw` ст~а'гw не w\тими` w\т мене`. Возда'ждь 
ми` ра'дость сп~се'нiя твоегw`, и= дх~омъ вл\дчнимъ 
о_у=тверди' мя. Научу` беззакw'нныя пут_е'мъ твои^мъ, и= 
нечести'вiи къ тебjь` w=братя'тся. И=зба'ви мя` w\т 
крове'й бж~е, бж~е сп~се'нiя моегw`: возра'дуется я=зы'къ 
мо'й пра'вдjь твое'й. Гд\си, о_у=стнjь` мои` w\тве'рзеши, 
и= о_у=ста` моя^ возвjьстя'тъ хвалу` твою`. Jа='кw а='ще 
бы восхотjь'лъ _е=си` же'ртвы, да'лъ бы'хъ о_у='бw: 
всесожже'нiя не бл~говоли'ши. Же'ртва бг~у ду'хъ 
сокруше'нъ: се'рдце сокруше'нно и= смире'нно бг~ъ не 
о_у=ничижи'тъ. О_у=бл~жи` гд\си бл~говоле'нiемъ твои'мъ 
сiw'на, и= да сози'ждутся стjь'ны i=ер\сли^мскiя. Тогда` 
бл~говоли'ши же'ртву пра'вды, возноше'нiе и= 
всесожега'_емая: тогда` возложа'тъ на _о=лта'рь тво'й 
тельцы`.

Пото'мъ ключа'рь прино'ситъ гу^бы. А=рхiере'й 
прiе'млетъ _е=ди'ну гу'бу, а= про'чыя другi'и 
сослужа'щiи: и= w=тира'ютъ гу'бами трапе'зу. Пото'мъ 
полага'ется а=нтiми'нсъ [и=ли` а=нтiми'нсы] на трапе'зу 
горjь`.

Та'же глаго'летъ а=рхiере'й:

Бл~гослове'нъ бг~ъ на'шъ, всегда`, ны'нjь и= при'снw, 
и= во вjь'ки вjькw'въ.

Сщ~е'нницы: А=ми'нь.

Пото'мъ прино'ситъ ключа'рь ст~о'е мv'ро. А=рхiере'й, 
приня'въ струче'цъ, помазу'етъ на трапе'зjь 
кр\стоwбра'знw. Прwтодiа'кону глаго'лющу къ пр\сто'лу и= 
ко [вся'кому] а=нтiми'нсу: Во'нмемъ: А=рхiере'й твори'тъ 
на трапе'зjь три` кр\сты`, _е=ди'нъ среди`, а= два` по 
_о=бою` страну^ ма'лw пони'же, глаго'ля: А=ллилу'iа: по 
три'жды. Помазу'етъ же и= на столпjь'хъ престо'льныхъ съ 
дву` стра'нъ, и= на средjь`, и= на ре'брjьхъ. Посе'мъ 
сщ~е'нницы прiе'млютъ а=нтiми'нсъ [а=нтiми'нсы] и= 
полага'ютъ и=` [я=`] на престо'лjь, _е=ди'нъ по 
_е=ди'ному, ни'же кр\стw'въ, и=дjь'же назна'менаны 
ст~ы'мъ мv'ромъ, для тогw`, что'бъ тjь` кр\сты` не 
сотре'нны бы'ли. А=рхiере'й твори'тъ три` кр\сты` на 
вся'комъ а=нтiми'нсjь мv'ромъ, jа='коже и= на престо'лjь. 
_Е=гда' же сiе` соверши'тся, глаго'лется _псало'мъ рл~в:

Се` что` добро`, и=ли` что` красно`, но _е='же жи'ти 
бра'тiи вку'пjь; Jа='кw мv'ро на главjь`, сходя'щее на 
браду`, браду` а=арw'ню, сходя'щее на _о=ме'ты _о=де'жды 
_е=гw`: jа='кw роса` а=ермw'нская, сходя'щая на го'ры 
сiw'нскiя. jа='кw та'мw заповjь'да гд\сь бл~гослове'нiе 
и= живо'тъ до вjь'ка.

Та'же а=рхiере'й глаго'летъ: Сла'ва тебjь` ст~а'я 
тр\оце, бж~е на'шъ, во вjь'ки вjькw'въ.

Сщ~е'нницы: А=ми'нь.

И= w\тлага'ется а=нтiми'нсъ [а=нтiми'нсы] на блю'до. 
Посе'мъ сщ~е'нницы прино'сятъ срачи'цу: а=рхiере'й 
кропи'тъ ст~о'ю водо'ю вну'трь и= внjь`, и= надjьва'ютъ 
на трапе'зу. Пото'мъ прино'сится ве'рвь. А=рхiере'й 
кропи'тъ ве'рвь, и= w=бязу'етъ пр\сто'лъ, w=бязу'ется же 
си'це:

W\т пра'выя страны`, о_у= пе'рвагw столпа` а=рхiере'й 
де'ржитъ коне'цъ ве'рви, и= и='дутъ по ве'рви круго'мъ до 
втора'гw столпа` къ восто'ку: w\т втора'гw же столпа` 
сно'сится на ни'зъ къ тре'тiему столпу`, и= и='детъ по 
ни'зу до четве'ртагw столпа`, и= па'ки возно'сится къ 
пе'рвому столпу` сопреди`, и= связу'ется съ конце'мъ, 
и=дjь'же а=рхiере'й держи'тъ: и= па'ки сно'сится вни'зъ 
ко второ'му столпу`, и= и='детъ ни'зомъ до тре'тiягw 
столпа`, взно'сится въ ве'рхъ къ четве'ртому столпу`, w\т 
четве'ртагw же столпа` сно'сится вни'зъ къ пе'рвому 
столпу`, и= та'кw бу'детъ кр\стъ сопреди`. W\т пе'рвагw 
же столпа` по ни'зу и='детъ круго'мъ до втора'гw столпа`, 
w\т втора'гw же столпа` взно'ситъ въ ве'рхъ къ тре'тiему 
столпу`, и= та'кw бу'детъ кр\стъ къ восто'ку. W\т 
тре'тiягw же столпа` сно'ситъ на ни'зъ къ четве'ртому 
столпу`, и= та'кw бу'детъ кр\стъ на сjь'вернjьй странjь`: 
w\т четве'ртагw же столпа`, и='детъ по ни'зу кр\сто'мъ до 
пе'рвагw столпа`. W\т пе'рвагw же столпа` сни'зу и='детъ 
въ ве'рхъ ко второ'му столпу`: и= та'кw бу'детъ кр\стъ на 
ю='жной странjь`. и= w=бхо'дитъ круго'мъ, что'бъ бы'ло 
три` ве'рви по ве'рху, вторы'й же коне'цъ ве'рви 
связу'ется съ пе'рвымъ конце'мъ о_у= пе'рвагw столпа`.

_Е=гда' же сiя^ соверша'ются, то' _е=сть, w=дjьва'ется 
трапе'за срачи'цею, и= w=поясу'ется ве'рвiю, глаго'лется 
_е=ди'ножды, два'жды и= три'жды

_псало'мъ рл~а:

Помяни` гд\си дв~да, и= всю` кро'тость _е=гw`. Jа='кw 
кля'тся гд\севи, w=бjьща'ся бг~у i=а'кwвлю: А='ще вни'ду 
въ селе'нiе до'му моегw`, и=ли` взы'ду на _о='дръ 
посте'ли моея`: А='ще да'мъ со'нъ _о=чи'ма мои'ма, и= 
вjь'ждома мои'ма дрема'нiе, и= поко'й скранiа'ма мои'ма, 
до'ндеже w=бря'щу мjь'сто гд\севи, селе'нiе бг~у 
i=а'кwвлю. Се` слы'шахомъ я=` во _е=vфра'fjь, 
w=брjьто'хомъ я=` въ поля'хъ дубра'вы: Вни'демъ въ 
сел_е'нiя _е=гw`, поклони'мся на мjь'сто, и=дjь'же 
стоя'стjь но'зjь _е=гw`. Воскр\сни` гд\си въ поко'й 
тво'й, ты` и= кiвw'тъ ст~ы'ни твоея`. Сщ~е'нницы твои` 
w=блеку'тся пра'вдою, и= прп\дбнiи твои` возра'дуются. 
Дв~да ра'ди раба` твоегw`, не w\тврати` лице` 
пома'заннагw твоегw`. Кля'тся гд\сь дв~ду и='стиною, и= 
не w\тве'ржется _е=я`: w\т плода` чре'ва твоегw` посажду` 
на пр\сто'лjь твое'мъ. А='ще сохраня'тъ сы'нове твои` 
завjь'тъ мо'й, и= свидjь^нiя моя^ сiя^, и=`мже научу` 
я=`, и= сы'нове и='хъ до вjь'ка ся'дутъ на пр\сто'лjь 
твое'мъ. Jа='кw и=збра` гд\сь сiw'на, и=зво'ли и=` въ 
жили'ще себjь`. Се'й поко'й мо'й во вjь'къ вjь'ка, здjь` 
вселю'ся, jа='кw и=зво'лихъ и=`: Лови'тву _е=гw` 
бл~гословля'яй бл~гословлю`, ни'щыя _е=гw` насыщу` 
хлjь'бы, Сщ~е'нники _е=гw` w=блеку` во сп~се'нiе, и= 
прп\дбнiи _е=гw` ра'достiю возра'дуются. Та'мw возращу` 
ро'гъ дв~дови, о_у=гото'вахъ свjьти'льникъ пома'занному 
моему`. Враги` _е=гw` w=блеку` студо'мъ, на не'мже 
процвjьте'тъ ст~ы'ня моя`.

По соверше'нiи же глаго'летъ а=рхiере'й:

Сла'ва бг~у на'шему, во вjь'ки вjькw'въ.

Пото'мъ прино'сятъ сщ~е'нницы i=нди'тiю, сi'есть, 
ве'рхнее w=дjья'нiе.

А=рхiере'й кропи'тъ ст~о'ю водо'ю вну'трь и= внjь`, и= 
w=дjьва'ютъ _е='ю ст~ы'й престо'лъ, и= полага'ютъ 
i=лiто'нъ, а= на i=лiто'нjь а=нтiми'нсъ [а=нтiми'нсы] и= 
ст~о'е _е=v\глiе на пр\сто'лjь, и= ч\стны'й кр\стъ, и= 
покрыва'ются пелено'ю: вся^ же сiя^ кропя'тся ст~о'ю 
водо'ю.

Си^мъ же соверши'вшымся, глаго'лется _псало'мъ ч~в:

Гд\сь воцр~и'ся, въ лjь'поту w=блече'ся: w=блече'ся 
гд\сь въ си'лу, и= препоя'сася: и='бо о_у=тверди` 
вселе'нную, jа='же не подви'жится. Гото'въ пр\сто'лъ 
тво'й w\тто'лjь: w\т вjь'ка ты` _е=си`. Воздвиго'ша 
рjь'ки гд\си, воздвиго'ша рjь'ки гла'сы своя^: Во'змутъ 
рjь'ки сотр_е'нiя своя^ w\т гласw'въ во'дъ мно'гихъ. 
Ди'вны высоты^ морскi^я, ди'венъ въ высо'кихъ гд\сь. 
Свидjь^нiя твоя^ о_у=вjь'ришася sjьлw`: до'му твоему` 
подоба'етъ ст~ы'ня гд\си, въ долготу` днi'й.

По _псалмjь` глаго'летъ а=рхiере'й:

Бл~гослове'нъ бг~ъ на'шъ:

Та'же повели'тъ а=рхiере'й нача'льствующему и=з\ъ 
сослужа'щихъ о_у=краша'ти предложе'нiе со w=кропле'нiемъ 
ст~ы'я воды`, [и= поставля'ются сосу'ды, и= покро'вы, и= 
пелено'ю покрыва'ются.] ничто'же глаго'ля, то'кмw водо'ю 
ст~о'ю кропя`. Посе'мъ снима'ется со а=рхiере'а за'понъ, 
а= прwтодiа'конъ прино'ситъ а=рхiере'ю кади'ло{Цр\ская 
врата` w\тве'рсти}. А=рхiере'й же кади'тъ кр\сто'мъ 
пр\сто'лъ и= же'ртвенникъ и= ве'сь _о=лта'рь: а= 
прwтодiа'конъ предхо'дитъ со свjьще'ю, и= глаго'лется

_псало'мъ к~_е:

Суди' ми гд\си, jа='кw а='зъ неsло'бою мое'ю ходи'хъ: 
и= на гд\са о_у=пова'я не и=знемогу`: И=скуси' мя гд\си, 
и= и=спыта'й мя`, разжзи` о_у=трw'бы моя^ и= се'рдце 
мое`: Jа='кw мл\сть твоя` пред\ъ _о=чи'ма мои'ма _е='сть, 
и= бл~гоугоди'хъ во и='стинjь твое'й. Не сjьдо'хъ съ 
со'нмомъ су'етнымъ, и= со законопресту'пными не вни'ду. 
Возненави'дjьхъ це'рковь лука'внующихъ, и= съ 
нечести'выми не ся'ду. О_у=мы'ю въ непови'нныхъ ру'цjь 
мои`, и= w=бы'ду же'ртвенникъ тво'й гд\си: _Е='же 
о_у=слы'шати ми` гла'съ хвалы` твоея`, и= повjь'дати вся^ 
чудеса` твоя^. Гд\си, возлюби'хъ бл~голjь'пiе до'му 
твоегw`, и= мjь'сто селе'нiя сла'вы твоея`. Да не 
погуби'ши съ нечести'выми ду'шу мою`, и= съ му^жи крове'й 
живо'тъ мо'й: И='хже въ руку` беззакw'нiя, десни'ца и='хъ 
и=спо'лнися мзды`. А='зъ же неsло'бою мое'ю ходи'хъ, 
и=зба'ви мя` гд\си, и= поми'луй мя`. Нога` моя` ста` на 
правотjь`: въ цр~квахъ бл~гословлю' тя гд\си.

Мно'гажды, до'ндеже w=кади'тъ _о=лта'рь и= всю` 
цр~ковь по _о=бы'чаю.

Внегда' же а=рхiере'й кади'тъ, послjь'дуютъ по не'мъ 
дво'е а=рхiмандрi'тwвъ, и=ли` и=гу'менwвъ, и=ли` 
сщ~е'нникwвъ: _е=ди'нъ кропи'тъ стjь'ны ст~о'ю водо'ю, а= 
вторы'й держя` сосу'дъ мv'ра, помазу'етъ стручце'мъ, 
w=бмочя` въ мv'ро, кр\стоwбра'знw, пе'рвjье во _о=лтарjь` 
над\ъ го'рнимъ мjь'стомъ над\ъ _о=кно'мъ: та'же над\ъ 
цр~ко'вными враты`, jа=`же къ за'паду цр~кве: та'же на 
ю='жной странjь`, и= на сjь'верной над\ъ две'рьми, и=ли` 
над\ъ _о=кно'мъ на стjьна'хъ, а='ще же высо'кw, 
приставля'ется лjь'ствица.

Соверши'вшу же ся кажде'нiю и= _псалму`, и='детъ 
а=рхiере'й во _о=лта'рь и= глаго'летъ:

Сла'ва _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ, а=ми'нь.

И= прiе'млетъ прwтодiа'конъ кади'ло, и= кади'тъ 
а=рхiере'а три'жды.

Пото'мъ глаго'летъ _е=ктенiю` ма'лую: Па'ки и= па'ки: 
пред\ъ пр\сто'ломъ, по лjь'вую страну` а=рхiере'а.

Возгла'са же а=рхiере'й не глаго'летъ, но 
прwтодiа'конъ: Гд\су помо'лимся. и= снима'ется мi'тра. 
А=рхiере'й же пред\ъ ст~ы'мъ пр\сто'ломъ глаго'летъ 
мл~тву велегла'снw:

Гд\си нб~се` и= земли`, и='же ст~у'ю твою` цр~ковь 
неизрече'нною прему'дростiю w=снова'вый, и= во w='бразъ 
а='гг~льскагw на нб~си` служе'нiя, свяще'нничества чи'нъ 
на земли` соста'вивый: ты` вл\дко великода'рне, прiими` 
и= ны'нjь моля'щихся на'съ, не jа='кw досто'йныхъ су'щихъ 
w= толи'кихъ проси'ти, но да превосхо'дство пока'жется 
твоея` бл~гости: не бо` преста'лъ _е=си` человjь'ческому 
ро'ду многоwбра'знjь бл~годjь'я. Глави'зну же на'мъ 
дарова'лъ _е=си` бл~годjья'нiй, _е='же во пло'ти 
_е=диноро'днагw твоегw` сн~а прише'ствiе, и='же на земли` 
jа='влься, и= возсiя'въ су'щымъ во тьмjь` свjь'тъ 
сп~се'нiя, принесе` себе` w= на'съ же'ртву, и= бы'сть 
мi'рови всему` w=чисти'лище, _о='бщники на'съ своегw` 
воскр\снiя сотвори'въ: и= вознесы'йся на нб~са`, w=блече` 
своя^ о_у=ченики` и= а=п\слы, jа='коже w=бjьща'ся, си'лою 
свы'ше, jа='же _е='сть дх~ъ ст~ы'й, покланя'емый и= 
всеси'льный, и='же w\т тебе` бг~а и= _о=ц~а` и=сходя'щъ: 
и='мже бы'вше си'льнiи дjь'ломъ и= сло'вомъ, кр~ще'нiе 
преда'ша сн~оположе'нiя: цр~кви воздвиго'ша, 
о_у=тверди'ша же'ртвенники, сщ~е'нства положи'ша пра^вила 
и= зако'ны, и='хже мы` грjь'шнiи держа'ще преда'нiе, 
припа'даемъ ти` вjь'чному бг~у, и= мо'лимся ти` 
бл~гоутро'бне: къ твоему` пjьснопjь'нiю созда'нный се'й 
хра'мъ, бж~е'ственныя твоея` и=спо'лни сла'вы, и= въ 
не'мъ воздви'женный же'ртвенникъ ст~ы'й [и= 
предлож_е'нныя же'ртвенники ст~ы^я] ст~ы'хъ покажи`: 
jа='кw на'мъ предстоя'щымъ _е=му` [и=`мъ] jа='кw 
стра'шному цр\ствiя твоегw` пр\сто'лу, неwсужде'ннw 
служи'ти тебjь`, мольбы^ w= на'съ и= w= лю'дехъ всjь'хъ 
возпосыла'ющымъ, и= безкро'вную же'ртву твое'й 
принося'щымъ бл~гости, w= во'льныхъ и= нево'льныхъ 
грjьсjь'хъ въ проще'нiе, во о_у=правле'нiе житiя`, во 
и=справле'нiе бл~га'гw жи'тельства, во и=сполне'нiе 
вся'кiя пра'вды.

Jа='кw бл~гослови'ся твое` прест~о'е и='мя, _о=ц~а`, 
и= сн~а, и= ст~а'гw дх~а, ны'нjь и= при'снw, и= во вjь'ки 
вjькw'въ.

Сщ~е'нницы: А=ми'нь.

А=рхiере'й же глаго'летъ: Ми'ръ всjь^мъ.

Прwтодiа'конъ: Главы^ ва'шя гд\севи приклони'те.

А=рхiере'й глаго'летъ мл~тву та'йнw:

Бл~годари'мъ тя` гд\си бж~е си'лъ, jа='кw ю='же 
и=злiя'лъ _е=си` бл~года'ть на ст~ы^я твоя^ а=п\слы, и= 
на прп\дбныя на'ши _о=тцы`, сподо'билъ _е=си` мно'гагw 
ра'ди твоегw` чл~вjьколю'бiя, и= да'же до на'съ 
грjь'шныхъ и= непотре'бныхъ ра^бъ твои'хъ _о='ную 
простре'ти: и= мо'лимся тебjь`, вл\дко многомл\стиве, 
и=спо'лни сла'вы, и= ст~ы'ни, и= бл~года'ти же'ртвенникъ 
се'й [же'ртвенники сiя^] jа='коже претворя'тися, jа=`же 
на не'мъ [на ни'хъ] приноси^мымъ тебjь` безкрw'внымъ 
же'ртвамъ, въ преч\стое тjь'ло, и= ч\стну'ю кро'вь 
_е=диноро'днагw твоегw` сн~а и= гд\са и= бг~а и= сп~са 
на'шегw i=и~са хр\ста`, ко сп~се'нiю всjь'хъ люде'й 
твои'хъ, и= на'шегw недосто'инства.

Возгла'съ: Ты' бо _е=си` бг~ъ на'шъ, бг~ъ ми'ловати и= 
сп~са'ти, и= тебjь` сла'ву возсыла'емъ, _о=ц~у`, и= сн~у, 
и= ст~о'му дх~у, ны'нjь, и= при'снw, и= во вjь'ки 
вjькw'въ.

Сщ~е'нницы: А=ми'нь.

По соверше'нiи сегw` прино'сится а=рхiере'ю свjь'щникъ 
съ невозжже'нною но'вою свjьще'ю{Зри`. До сегw` 
w=сщ~е'нiя вре'мени во _о=лтари` свjьщи` никаковы'я не 
возжига'ти}, ю='же возже'гъ а=рхiере'й свои'ми рука'ми, 
поставля'етъ на го'рнjьмъ мjь'стjь во'злjь пр\сто'ла. 
Посе'мъ ключа'рь о_у=правля'етъ, ка'кw и=дти` по мw'щи въ 
и=ну'ю цр~ковь со кр\сты`: а=рхiере'й же w\тдае'тъ 
_е=v\глiе, и= кр\стъ сщ~е'нникамъ, и= свjьщы` въ 
_о=лтарjь` раздае'тъ предстоя'щымъ, а= вы'шедъ и=з\ъ 
_о=лтаря` на а=мвw'нjь мiрски^мъ лю'демъ. Пото'мъ 
вхо'дитъ а=рхiере'й въ _о=лта'рь, а= и=з\ъ _о=лтаря` 
пред\ъиду'щымъ сщ~е'нникwмъ, и='детъ а=рхiере'й цр\скими 
враты` по мw'щи, прiя'въ по'сохъ о_у= цр\скихъ вра'тъ 
о_у= по'дьяка, и= глаго'летъ:

Съ ми'ромъ и=зы'демъ.

И= та'кw и='дутъ по ст~ы^я мо'щи по чи'ну: напреди' же 
и='дутъ съ хору'гви и= со i=кw'ны, jа='коже _о=бы'чай 
хо'ду быва'ти со кр\сты`. А=рхiере'а же подде'ржатъ два` 
дiа^кона. Сщ~е'нники же и='дутъ со _е=v\глiемъ и= 
кр\сто'мъ напреди` а=рхiере'а, а= прwтодiа'конъ со 
дiа'кономъ кадя'тъ.

Пjь'вчiе пою'тъ тропа'рь, гла'съ д~:

И=`же во все'мъ мi'рjь мч~никъ твои'хъ, jа='кw 
багряни'цею и= вv'ссомъ, кровьми` цр~ковь твоя` 
о_у=краси'вшися, тjь'ми вопiе'тъ ти` хр\сте` бж~е: 
лю'демъ твои^мъ щедрw'ты твоя^ низпосли`, ми'ръ 
жи'тельству твоему` да'руй, и= душа'мъ на'шымъ ве'лiю 
мл\сть.

Сла'ва, и= ны'нjь, гла'съ и~:

Jа='кw нача'тки _е=стества` насади'телю тва'ри, 
вселе'нная прино'ситъ ти` гд\си, бг~онw'сныя мч~нки: 
тjь'хъ мл~твами, въ ми'рjь глубо'цjь цр~ковь твою`, 
жи'тельство твое`, бц\дею соблюди` многомл\стиве.

И= прише'дъ а=рхiере'й во хра'мъ, и=дjь'же поста'влены 
мw'щи, вхо'дитъ въ _о=лта'рь цр\скими враты`, съ двумя` 
предстоя'щими сослужи'тели: по'сохъ же w\тдае'тъ о_у= 
цр\скихъ вра'тъ по'дьяку, и= покланя'ются ст~ы^мъ 
мощ_е'мъ, и= w=сjьня'етъ предстоя'щихъ ту`.

Прwтодiа'конъ же глаго'летъ _е=ктенiю` ма'лую: Па'ки 
и= па'ки: пред\ъ цр\скими враты`. Сщ~е'нницы: Гд\си 
поми'луй: внjь` _о=лтаря`.

По _е=ктенiи' же а=рхiере'й говори'тъ возгла'съ пред\ъ 
пр\сто'ломъ:

Jа='кw ст~ъ _е=си` бж~е на'шъ, и='же на пострада'вшихъ 
по тебjь` ч\стны'хъ мч~нцjьхъ почива'еши, и= тебjь` 
сла'ву возсыла'емъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Пjь'вчiе: А=ми'нь. И= пою'тъ трист~о'е.

Пото'мъ прwтодiа'конъ: Гд\су помо'лимся.

Пjь'вчiе: Гд\си поми'луй.

И= снима'ется съ а=рхiере'а мi'тра, и= кладе'тся на 
блю'до. А=рхiере'й же глаго'летъ мл~тву:

Гд\си бж~е на'шъ, вjь'рный во словесjь'хъ твои'хъ, и= 
нело'жный во w=бjьща'нiихъ твои'хъ, дарова'вый ст~ы^мъ 
твои^мъ мч~нкwмъ по'двигомъ до'брымъ подвиза'тися, и= 
тече'нiе бл~гоче'стiя соверши'ти, и= вjь'ру и='стиннагw 
и=сповjь'данiя сохрани'ти: са'мъ вл\дко прест~ы'й, тjь'хъ 
моле'нiемъ о_у=моле'нъ бу'ди, и= да'руй на'мъ 
недостw'йнымъ твои^мъ рабw'мъ ча'сть и= наслjь'дiе 
и=мjь'ти съ ни'ми, да подража'телiе тjь'хъ бы'вше, 
сподо'бимся и= предлежа'щихъ тjь^мъ бл~ги'хъ.

Возгла'съ: Мл\стiю и= чл~вjьколю'бiемъ _е=диноро'днагw 
сн~а твоегw`, съ ни'мже бл~гослове'нъ _е=си`, со 
прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ.

Пjь'вчiе: А=ми'нь.

Та'же: Ми'ръ всjь^мъ:

Прwтодiа'конъ: Главы^ ва'шя:

А=рхiере'й же глаго'летъ мл~тву та'йнw:

Гд\си бж~е на'шъ, мл~твами прест~ы'я вл\дчцы на'шея 
бц\ды, и= всjь'хъ ст~ы'хъ твои'хъ, дjьла` ру'къ на'шихъ 
недосто'йныхъ ра^бъ твои'хъ напра'ви, и= во всjь'хъ 
о_у=гожда'ти на'съ твое'й бл~гости сподо'би.

Возгла'съ: Бу'ди держа'ва цр\ствiя твоегw` 
бл~гослове'на и= препросла'влена, _о=ц~а` и= сн~а, и= 
ст~а'гw дх~а, ны'нjь и= при'снw, и= во вjь'ки вjькw'въ.

Пjь'вчiе: А=ми'нь.

А=рхiере'й прiе'млетъ кади'ло о_у= прwтодiа'кона и= 
кади'тъ ст~ы^я мw'щи три'жды, по три'жды: и= w\тда'въ 
кади'ло, и= прiе'мъ ст~ы'й дi'косъ со ст~ы'ми мощьми`, 
покрове'нъ возду'хомъ по sвjьздjь`, поставля'етъ на 
главу` свою`, и= и='детъ цр\скими враты`, поддержи'мь 
первосщ~еннослужи'тельми: дi'скосъ же де'ржить са'мъ 
а=рхiере'й _о=бjь'ма рука'ма, и= та'кw и='дутъ по чи'ну. 
Напреди' же и='дутъ съ хору'гви и= i=кw'ны хра'ма: пред\ъ 
i=кw'ною и='дутъ пjь'вчiе, та'же и='дутъ сщ~е'нницы, 
пото'мъ лампа'дчикъ съ посошнико'мъ, посреди' же съ 
мi'трою. Та'же прwтодiа'конъ съ дiа'кономъ съ кади'лы, и= 
кадя'тъ мw'щи и= а=рхiере'а: над\ъ дi'скосомъ же несу'тъ 
дiа'коны двjь` рiпi'ды и=ли` четы'ре: пред\ъ а=рхiере'омъ 
v=подiа'коны несу'тъ трiки'рiй и= дики'рiй.

Пjь'вчiе пою'тъ тропа'рь, гла'съ г~:

И='же на ка'мени вjь'ры созда'вый цр~ковь твою` бл~же, 
въ то'й и=спра'ви мол_е'нiя на^ша, и= прiими` лю'ди въ 
вjь'рjь вопiю'щыя тебjь`: сп~си' ны бж~е на'шъ, сп~си' 
ны.

А='ще же доста'нетъ вре'мя, пою'тся и= слjь'дующiи 
i=рмосы`, гла'съ г~. Пjь'снь г~:

О_у=твержде'нiе на тя` надjь'ющихся, о_у=тверди` гд\си 
цр~ковь, ю='же стяжа'лъ _е=си` ч\стно'ю твое'ю кро'вiю.

Гла'съ и~. Пjь'снь г~:

Нб\снагw кру'га верхотво'рче гд\си, и= цр~кве 
зижди'телю, ты` мене` о_у=тверди` въ любви` твое'й, 
жела'нiй кра'ю, вjь'рныхъ о_у=твержде'нiе, _е=ди'не 
чл~вjьколю'бче.

Гла'съ _е~. Пjь'снь г~:

Водрузи'вый на ничесо'мже зе'млю повелjь'нiемъ 
твои'мъ, и= повjь'сивый неwдержи'мw тяготjь'ющую, на 
недви'жимjьмъ хр\сте`, ка'мени за'повjьдей твои'хъ, 
цр~ковь твою` о_у=тверди`, _е=ди'не бл~же и= 
чл~вjьколю'бче.

_Е=гда` до'йдутъ до w=сщ~а'емаго хра'ма, w=бхо'дятъ 
_е=го` w\т за'падныхъ двере'й на ю='жную страну`, къ 
восто'ку вкру'гъ: а= сщ~е'нникъ предходя` кропи'тъ ст~о'ю 
водо'ю стjь'ны хра'ма.

_Е=гда' же прiи'дутъ пред\ъ церкw'вная вели^кая 
врата`, пjь'вчiе пою'тъ тропари`, на гла'съ з~:

Ст~i'и мч~нцы, и=`же до'брjь страда'вше и= 
вjьнча'вшеся, моли'теся ко гд\су сп~сти'ся душа'мъ 
на'шымъ. Два'жды.

Сла'ва тебjь`, хр\сте` бж~е, а=п\слwвъ похвало`, и= 
мч~нкwвъ весе'лiе, и='хже про'повjьдь тр\оца 
_е=диносу'щная. _Е=ди'ножды.

А=рхiере'й снима'етъ со главы` своея` дi'скосъ съ 
мощьми`, поставля'етъ _е=го` на о_у=гото'ванномъ столjь` 
пред\ъ цр~ко'вными враты`, и= покланя'ется ст~ы^мъ 
мощ_е'мъ три'жды, и= налага'ется мi'тра: и= w=сjьня'етъ 
сщ~е'нникwвъ на _о='бjь страны^.

_Е=гда' же пjь'вчiе пропою'тъ тропари`, и='дутъ 
вну'трь хра'ма.

А=рхiере'й же стоя` пред\ъ ст~ы'ми мощьми`, 
глаго'летъ:

Бл~гослове'нъ _е=си` хр\сте` бж~е на'шъ, всегда`, 
ны'нjь и= при'снw, и= во вjь'ки вjькw'въ.

Пjь'вчiе w\твjьща'ютъ вну'трь хра'ма: А=ми'нь.

А=рхiере'й глаго'летъ:

Возми'те врата` кня'зи ва'шя, и= возми'теся врата` 
вjь^чная и= вни'детъ цр~ь сла'вы.

Пjь'вчiе же пою'тъ вну'трь хра'ма:

Кто` _е='сть се'й цр~ь сла'вы;

А= прwтодiа'конъ подно'ситъ а=рхiере'ю кади'ло. 
А=рхiере'й же приня'въ, кади'тъ ст~ы'й дi'скосъ три'жды, 
по три'жды, та'же ст~о'е _е=v\глiе и= кр\стъ, и= i=кw^ны, 
пра'вую и= лjь'вую страну`, та'же сщ~еннослужи'телей.

Врата'мъ же затвор_е'ннымъ, и=ли` за'навjьсомъ 
завjь'ш_еннымъ, со i=кw'нами, со _е=v\глiемъ и= со 
кр\сты`, стоя'тъ сщ~е'нницы за столо'мъ пред\ъ две'рьми, 
w=братя'ся на за'падъ на столjь' же постлана` пелена`, по 
о_у=гла'мъ стола` четы'ре подсвjь'щника, и=ли` два`: а= 
дiа'коны рiпi'ды держа'тъ над\ъ ст~ы'ми мощьми`.

По кажде'нiи же прiе'млетъ прwтодiа'конъ о_у= 
а=рхiере'а кади'ло, и= кади'тъ а=рхiере'а три'жды.

_Е=гда` пjь'вчiе пропою'тъ пе'рвое: Кто` _е='сть се'й 
цр~ь сла'вы; Па'ки а=рхiере'й глаго'летъ второ'е: 
Возми'те врата` кня'зи ва'шя, и= возми'теся врата` 
вjь^чная, и= вни'детъ цр~ь сла'вы.

Пjь'вчiе пою'тъ: Кто` _е='сть се'й цр~ь сла'вы;

Посе'мъ прwтодiа'конъ: Гд\су, помо'лимся.

Пjь'вчiе: Гд\си поми'луй.

Съ а=рхiере'а w\тлага'ется мi'тра, и= глаго'летъ 
мл~тву велегла'снw:

Бж~е и= _о='ч~е гд\са на'шегw i=и~са хр\ста`, сы'й 
бл~гослове'нъ во вjь'ки, и='же завjь'сою пло'ти _е=гw` 
w=бнови'лъ _е=си` на'мъ въ перворо'дныхъ цр~ковь на 
нб~сjь'хъ впи'саныхъ вхо'дъ, и=дjь'же жи'тельство 
пра'зднующихъ и= гла'съ ра'дованiя: са'мъ чл~вjьколю'бче 
вл\дко, при'зри на ны` грjь^шныя и= недостw'йныя рабы^ 
твоя^, w=бновле'нiе пра'зднующыя ч\стна'гw хра'ма 
и='м\ркъ во w='бразъ ст~jь'йшiя твоея` цр~кве, си'рjьчь, 
са'магw тjьлесе` на'шегw, _е='же о_у='бw и= хра'мъ тво'й, 
[и= о_у='ды хр\ста` твоегw`], всехва'льнымъ а=п\сломъ 
па'vломъ и=менова'ти сподо'билъ _е=си`: и= о_у=тверди` 
_е=го` до сконча'нiя вjь'ка непоколеби'ма, и= 
просла'влена въ тебjь`: и= сподо'би на'съ въ не'мъ хвалы^ 
и= славослw'вiя незазw'рна приноси'ти сла'вjь твое'й, и= 
_е=диноро'дному твоему` сн~у гд\су на'шему i=и~су 
хр\сту`, и= ст~о'му твоему` дх~у, въ ра'зумjь и= вся'комъ 
чу'вствjь, покланя'ющымся тебjь` во стра'сjь твое'мъ, 
бж~е'ственныхъ щедро'тъ достw'йнымъ показа'тися: и= 
бл~гопрiя^тнымъ твое'й бл~гости бы'ти мольба'мъ си^мъ, w= 
на'съ и= всjь'хъ лю'дехъ твои'хъ неизрече'нному твоему` 
бл~гоутро'бiю приноси^мымъ: мл~твами преч\стыя вл\дчцы 
на'шея бц\ды, и= приснодв~ы марi'и.

Возгла'съ: Jа='кw ст~ъ _е=си` бж~е на'шъ, и= на 
ст~ы'хъ почива'еши, и= тебjь` сла'ву возсыла'емъ, 
_о=ц~у`, и= сн~у, и= ст~о'му дх~у, ны'нjь и= при'снw, и= 
во вjь'ки вjькw'въ.

Пjь'вчiе: А=ми'нь.

А=рхiере'й: Ми'ръ всjь^мъ.

Прwтодiа'конъ: Главы^ ва'шя гд\севи приклони'те.

Пjь'вчiе: Тебjь` гд\си.

А=рхiере'й чте'тъ мл~тву вхо'да та'йнw:

Вл\дко гд\си бж~е на'шъ, о_у=ста'вивый на нб~сjь'хъ 
чи'ны, и= вw'инства а='гг~лъ и= а=рха^гг~лъ во служе'нiе 
твоея` сла'вы: сотвори` со вхо'домъ на'шимъ вхо'ду 
ст~ы'хъ а='гг~лwвъ бы'ти, сослужа'щихъ на'мъ и= 
сославосло'вящихъ твою` бл~гость.

Возгла'съ: Jа='кw подоба'етъ тебjь` вся'кая сла'ва, 
че'сть и= поклоне'нiе, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Пjь'вчiе: А=ми'нь.

Та'же а=рхiере'й прiе'млетъ дi'скосъ со ст~ы'ми 
мощьми`, и= зна'менаетъ врата` хра'ма кр\стоwбра'знw, и= 
глаго'летъ:

Гд\сь си'лъ, то'й _е='сть цр~ь сла'вы.

Пjь'вчiе пою'тъ та'кожде:

Гд\сь си'лъ, то'й _е='сть цр~ь сла'вы.

_Е=гда` пjь'вчiе запою'тъ послjь'днее: Гд\сь си'лъ, 
то'й _е='сть цр~ь сла'вы: въ то` вре'мя w\те'млется 
сто'лъ, а= а=рхiере'й поставля'етъ дi'скосъ съ мощьми` на 
главу` свою` и= и='дутъ во хра'мъ. Въ то` вре'мя пjь'вчiе 
пою'тъ тропа'рь, гла'съ д~:

Jа='коже вы'шнiя тве'рди бл~голjь'пiе, и= ни'жнюю 
споказа'лъ _е=си` красоту` ст~а'гw селе'нiя сла'вы 
твоея`, гд\си: о_у=тверди` сiе` во вjь'къ вjь'ка, и= 
прiими` на^ша въ не'мъ непреста'ннw приноси^мая тебjь` 
мол_е'нiя бц\дею, всjь'хъ животе` и= воскр\снiе.

А=рхiере'й же вхо'дитъ во ст~ы'й _о=лта'рь цр\скими 
враты`: и= поставля'етъ дi'скосъ со ст~ы'ми мощьми` на 
ст~jь'мъ пр\сто'лjь, и= покланя'ется ст~ы^мъ мощ_е'мъ, и= 
налага'ется на а=рхiере'а мi'тра. А= прwтодiа'конъ 
подно'ситъ а=рхiере'ю кади'ло, и= прiе'мъ а=рхiере'й, 
кади'тъ ст~ы^я мw'щи три'жды, по три'жды, и= на _о='бjь 
страны^ сослужи'телей: прwтодiа'конъ же приня'въ о_у= 
а=рхiере'а кади'ло, кади'тъ а=рхiере'а три'жды. 
А=рхiере'й же помоля'ся w=сjьня'етъ сослужа'щихъ, и= 
w\тлага'етъ съ дi'скоса возду'хъ и= sвjьзду`, а= ключа'рь 
подно'ситъ ст~о'е мv'ро, и= jа='щичекъ для ст~ы'хъ 
моще'й, что` под\ъ пр\сто'лъ: по не'мъ подно'ситъ 
v=подiа'конъ воскомастi'хъ нjь'сколькw прiусты'лъ. И= 
прiе'млетъ а=рхiере'й ст~ы^я мw'щи, разверну'въ и=з\ъ 
бума'ж_екъ, въ кото'рыхъ заве'рнуто по три` части^цы, 
w=блjь'пл_енныя во'скомъ, кладе'тъ, напре'дь мv'ромъ 
пома'завъ, въ jа='щичекъ _о='ныя, и= залива'етъ 
воскомастi'хомъ, и= w\тдае'тъ ключарю`.

Ключа'рь же приня'въ и= цjьлова'въ а=рхiере'йскую 
ру'ку, закрыва'етъ jа='щичекъ, и= полага'етъ под\ъ 
пр\сто'ломъ въ сре'днемъ столпjь`.

Та'же а=рхiере'й и= въ а=нтiми'нсъ [и=ли` въ 
а=нтiми'нсы], пома'завъ пе'рвjье въ мjьше'чкjь ст~ы'мъ 
мv'ромъ, влага'етъ прiуготw'вленныя части^цы, и= 
о_у=крjьпля'етъ воскомастi'хомъ же наро'читою 
лопа'точкою.

[зри`] _Е=гда` бли'зъ w=сщ~а'емагw хра'ма друго'й 
цр~кви нjь'сть, тогда` ст~ы^я мw'щи поставля'ются 
та'кожде съ ве'чера на а=нало'гiи пред\ъ w='бразомъ 
сп~си'телевымъ, что` о_у= цр\скихъ вра'тъ на пра'вой 
странjь`, въ то'мже хра'мjь, _е=го'же w=сщ~а'ть. _Е=гда' 
же прiи'детъ вре'мя по мw'щи и=дти`, выхо'дитъ а=рхiере'й 
цр\скимижъ враты`, и= стано'вится проти'вw моще'й на 
_о=рлецjь`, и= помоля'ся w=сjьня'етъ сослужа'щихъ, и= 
прiе'млетъ а=рхiере'й кади'ло, и= кади'тъ ст~ы^я мw'щи, 
три'жды по три'жды: а= пjь'вчiе пою'тъ вышепи'санный 
тропа'рь: И='же во все'мъ мi'рjь мч~нкъ твои'хъ:

Сла'ва, и= ны'нjь, конда'къ:

Jа='кw нача'тки _е=стества`:

А= ка'къ пропою'тъ пjь'вчiе, прwтодiа'конъ глаго'летъ 
_е=ктенiю` ма'лую: Па'ки и= па'ки: пред\ъ мощьми`, и= 
все` быва'етъ по чи'ну, jа='коже предписа'ся вы'ше сегw`. 
И= прiе'млетъ а=рхiере'й ст~ы^я мw'щи на главу`, и= 
и='дутъ со кр\сты` вкру'гъ цр~кви по чи'ну. А= _е=гда` не 
возмо'жно нико'ими мjь'ры вокру'гъ хра'ма съ мощьми` 
ходи'ти: то пред\ъ цр~кw'вная вели^кая врата` выхо'дятъ, 
и= поставля'етъ а=рхiере'й ст~ы^я мw'щи на 
о_у=гото'ванномъ столjь`, и= покланя'ется ст~ы^мъ 
мощ_е'мъ, и= прiе'млетъ о_у= прwтодiа'кона кади'ло, и= 
кади'тъ ст~ы^я мw'щи, три'жды по три'жды, и= быва'етъ 
все` по предпи'санному чи'ну. По и=сполне'нiи всегw` 
прiе'млетъ а=рхiере'й ст~ы^я мw'щи на главу` свою`, и= 
зна'меновавъ _о='ными цр~кw'вная вели^кая врата`, па'ки 
поставля'етъ на главу` свою`. и='детъ во _о=лта'рь 
цр\скими враты` по _о=бы'чаю: и= вше'дъ во _о=лта'рь, 
w=бхо'дитъ со ст~ы'ми мощьми` вокру'гъ пр\сто'ла 
_е=ди'ножды, вмjь'стw тогw`, _е='же что` и=дти` бы'ло 
вкру'гъ хра'ма, и= поставля'етъ ст~ы^я мw'щи на ст~jь'й 
трапе'зjь, и= влага'етъ _о='ныя въ jа='щичекъ, и= въ 
а=нтiми'нсы, и= про'чее дjь'йствуетъ по чи'ну вы'ше 
пока'занному.

По и=сполне'нiи тогw`, прwтодiа'конъ глаго'летъ: Гд\су 
помо'лимся.

Сщ~е'нницы: Гд\си поми'луй.

А=рхiере'й глаго'летъ мл~тву:

Гд\си бж~е на'шъ, и='же и= сiю` сла'ву, w= тебjь` 
пострада'вшымъ ст~ы^мъ мч~нкwмъ дарова'вый, _е='же 
сjь'ятися по все'й земли` мощ_е'мъ и='хъ, во ст~ы'хъ 
хра'мjьхъ твои'хъ, и= плоды` и=сцjьле'нiй прозяба'ти: 
са'мъ вл\дко, всjь'хъ бл~ги'хъ пода'тель сы'й, мл~твами 
ст~ы'хъ, и='хже бл~гоизво'лилъ _е=си` положе'нiю моще'й 
въ се'мъ ч\стнjь'мъ же'ртвенницjь твое'мъ [въ си'хъ 
ч\стны'хъ же'ртвенницjьхъ твои'хъ] бы'ти, сподо'би на'съ 
неwсужде'ннw безкро'вную тебjь` на не'мъ [на ни'хъ] 
приноси'ти же'ртву, и= да'руй на'мъ вся^ jа=`же ко 
спасе'нiю прош_е'нiя, возме'здiе подая'й и= въ се'мъ 
пострада'вшымъ за ст~о'е и='мя твое`, _е='же 
чудодjь'йствовати тjь'ми къ на'шему сп~се'нiю.

Возгла'съ: Jа='кw твое` _е='сть цр\ство, и= си'ла, и= 
сла'ва, _о=ц~а`, и= сн~а, и= ст~а'гw дх~а, ны'нjь и= 
при'снw, и= во вjь'ки вjькw'въ.

Сщ~е'нницы: А=ми'нь.

Посе'мъ прwтодiа'кону ре'кшу: Па'ки и= па'ки 
прекло'ньше колjь^на, гд\су помо'лимся.

А=рхiере'й приклони'въ колjь^на своя^ [та'кожде и= 
наро'дъ стоя'щiй во хра'мjь приклоня'етъ колjь^на своя^], 
чте'тъ сiю` мл~тву во о_у=слы'шанiе всjь^мъ:

Гд\си бж~е на'шъ, и='же тва'рь _е=ди'нымъ сло'вомъ 
созда'вый, и= во _е='же бы'ти приведы'й, неизрече'нными 
же w='бразы разли'чнw сiю` о_у=краси'вый, и='же 
надноси'мый на ню` тво'й дх~ъ собра'вый, и= со'лнечный 
се'й свjь'тъ на ню` и=злiя'вый во w=бновле'нiе _е=я`: 
и='же о_у=го'днику твоему` мwv"се'ю вдохну'вый хвалу` 
нjь'кую и=зря'дну приложи'ти добрjь'йшему твоему` 
созда'нiю, и= рещи` ви'дjьти тебе` свjь'тъ jа='кw 
до'брый, и= дне'мъ нарещи` се'й. _е=го'же о_у='бw и= мы` 
ви'дяще, и= свjьтлjь'йшее сiе` со'лнце, w=бновля'ющее на 
вся'къ де'нь тва'рь, тя` и='стиннагw дне` сла'вимъ 
сл~нце, и= свjь'тъ тво'й невече'рнiй, и='же сн~омъ 
твои'мъ на'мъ заповjь'давый w=бнови'тися на'шему 
_е=стеству` ст~ы'мъ твои'мъ дх~омъ, jа='кw и= по да'ру 
сему` прв\днымъ возсiя'ти jа='кw со'лнцу: тебjь` 
мо'лимся, и= тебе` про'симъ _о=ц~а` сло'ва, гд\са и= бг~а 
на'шего: [поне'же неизрече'ннымъ твои'мъ 
чл~вjьколю'бiемъ, и= безмjь'рною твое'ю мл\стiю, тва'рь 
и= дре'внiй зако'нъ во w='бразъ но'вагw завjь'та во 
твое'мъ бг~овидjь'нiи о_у= сiна'йскiя горы`, и= въ 
купинjь` _о='ной ди'вной, и= въ сjь'ни свидjь'нiя, и= въ 
предо'брjьйшемъ хра'мjь соломw'на _о='нагw _о=бновле'нiе 
прiя`]: мл\стивнымъ _о='комъ при'зри на ны` грjь^шныя и= 
недостw'йныя рабы^ твоя^, пребыва'ющыя въ се'мъ дому` 
нб~оподо'бномъ, вселе'нныя похвалjь`, же'ртвенницjь 
и='стинномъ неизрече'нныя твоея` сла'вы, и= низпосли` 
прест~а'го твоего` дх~а на ны`, и= на наслjь'дiе твое`: 
и= по бж~е'ственному дв~ду, w=бнови` въ сердца'хъ на'шихъ 
ду'хъ пра'вый и= дх~омъ вл\дчнимъ о_у=тверди` на'съ. И= 
бл~гочести'вjьйшему, самодержа'внjьйшему, вели'кому 
гд\срю на'шему i=мпера'тору нiкола'ю а=ле_кса'ндровичу 
всея` рwссi'и, побjьди'т_ельная и= побjь^ды на ви^димыя 
и= неви^димыя враги` да'руй: на'мъ же _е=диномы'слiе и= 
ми'ръ. Сотво'ршымъ же зда'нiе сiе` и= хра'ма w=сщ~е'нiе, 
по любви` къ тебjь` бг~у тща'тельнw, w=ставле'нiе 
согрjьше'нiй пода'ждь: да'руй и=`мъ jа=`же ко сп~се'нiю 
прош_е'нiя, воздви'гни я=` къ дjь'ланiю за'повjьдей 
твои'хъ: да'руй и=`мъ w=бновле'нiе да'ра ст~а'гw твоегw` 
дх~а, да неwсужде'ннw покло'нятся тебjь` _е=ди'ному 
и='стинному бг~у, и= _е=го'же посла'лъ _е=си` i=и~су 
хр\сту`, мл~твами бц\ды, [и= _е=гw'же _е='сть хра'мъ] и= 
всjь'хъ ст~ы'хъ твои'хъ, а=ми'нь.

И= по мл~твjь воста'въ а=рхiере'й и= про'чiи, 
прwтодiа'конъ глаго'летъ:

Заступи`, сп~си`, поми'луй, возста'ви, и= сохрани` 
на'съ бж~е, твое'ю бл~года'тiю.

Прест~у'ю, преч\стую: и= прw'чая.

А=рхiере'й возгла'съ:

Jа='кw ст~ъ _е=си` бж~е на'шъ, и= на ст~ы'хъ по тебjь` 
пострада'вшихъ, ч\стны'хъ мч~нцjьхъ почива'еши, и= тебjь` 
сла'ву возсыла'емъ, _о=ц~у` и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

Та'же а=рхiере'й и='детъ на w=блача'льное свое` 
мjь'сто, а='ще _е='сть, съ по'сохомъ: а='ще нjь'тъ 
w=блача'льнагw мjь'ста, стано'вится на пред\ъ_олта'рномъ 
а=мвw'нjь, а= сщ~е'нницы стано'вятся на _о='бjь страны^ 
по чи'ну. А=рхiере'й же ста'въ и= помоля'ся, w=сjьня'етъ 
предстоя'щихъ.

Прwтодiа'конъ глаго'летъ _е=ктенiю`:

Поми'луй на'съ бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

Пjь'вчiе: Гд\си поми'луй. три'жды.

_Е=ще` мо'лимся w= бл~гочести'вjьйшемъ, 
самодержа'внjьйшемъ, вели'комъ гд\срjь на'шемъ, 
i=мпера'торjь нiкола'jь а=ле_кса'ндровичjь всея` рwссi'и: 
w= держа'вjь, побjь'дjь, пребыва'нiи, ми'рjь, здра'вiи, 
сп~се'нiи _е=гw`, и= гд\су бг~у на'шему наипа'че 
поспjьши'ти и= пособи'ти _е=му` во всjь'хъ, и= покори'ти 
под\ъ но'зjь _е=гw` вся'каго врага` и= супоста'та.

_Е=ще` мо'лимся w= супру'гjь _е=гw`, 
бл~гочести'вjьйшей гд\срнjь, i=мператрi'цjь 
а=ле_кса'ндрjь fео'дwровнjь: w= ма'тери _е=гw`, 
бл~гочести'вjьйшей гд\срнjь, i=мператрi'цjь марi'и 
fео'дwровнjь: w= наслjь'дникjь _е=гw`, бл~говjь'рномъ 
гд\срjь, цесаре'вичjь и= вели'комъ кн~зjь а=ле_ксi'и 
нiкола'евичjь, и= w= все'мъ ца'рствующемъ до'мjь.

_Е=ще` мо'лимся w= ст~jь'йшемъ прави'тельствующемъ 
сv"но'дjь, и= w= преwсщ~е'ннjьйшемъ _е=п\скпjь на'шемъ 
[и='м\ркъ.]

_Е=ще` мо'лимся w= все'мъ и='хъ хр\столюби'вомъ 
во'инствjь.

_Е=ще` мо'лимся w= бл~же'нныхъ и= пр\снопа'мятныхъ 
созда'телехъ ст~а'гw хра'ма сегw`.

_Е=ще` мо'лимся w= мл\сти, жи'зни, ми'рjь, здра'вiи, 
сп~се'нiи, посjьще'нiи, проще'нiи и= w=ставле'нiи 
грjьхw'въ рабw'въ бж~iихъ, бра'тiи на'шея.

_Е=ще` мо'лимся w= плодонося'щихъ и= добродjь'ющихъ во 
ст~jь'мъ и= всеч\стнjь'мъ хра'мjь се'мъ, тружда'ющихся, 
пою'щихъ и= предстоя'щихъ лю'дехъ, w=жида'ющихъ w\т тебе` 
вели'кiя и= бога'тыя мл\сти.

А=рхiере'й глаго'летъ возгла'съ:

Jа='кw мл\стивъ и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ.

Пjь'вчiе: А=ми'нь.

Ключа'рь подно'ситъ а=рхiере'ю кр\стъ на блю'дjь. 
А=рхiере'й прiи'мъ кр\стъ, на то'мже w=блача'льномъ 
мjь'стjь [и=ли` на пред\ъ_олта'рномъ а=мвw'нjь] стоя`, 
w=сjьня'етъ кр\сто'мъ по три'жды на четы'ре страны^: на 
восто'къ, на за'падъ, на ю='гъ и= на сjь'веръ. А= 
прwтодiа'конъ кади'тъ проти'вw кр\ста` по три'жды, и= 
преходя` глаго'летъ:

Гд\су помо'лимся, рце'мъ вси`.

Пjь'вчiе: Гд\си поми'луй. По три'жды.

По w=сjьне'нiи, прwтодiа'конъ: Прему'дрость.

А=рхiере'й же положи'въ кр\стъ ключарю` на блю'до, 
и='детъ [а='ще ли стоя'лъ на w=блача'льномъ мjь'стjь] на 
пред\ъ_олта'рный а=мвw'нъ съ по'сохомъ, глаго'ля:

Прест~а'я бц\де, сп~си` на'съ.

Пjь'вчiе: Ч\стнjь'йшую херувi^мъ:

А=рхiере'й: Сла'ва тебjь` хр\сте` бж~е, о_у=пова'нiе 
на'ше.

Пjь'вчiе: Сла'ва, и= ны'нjь: Гд\си поми'луй. Три'жды: 
Влады'ко, бл~гослови`.

А=рхiере'й, возше'дъ на а=мвw'нъ, и= w\тда'въ по'сохъ, 
па'ки прiе'млетъ кр\стъ, и= глаго'летъ w\тпу'стъ со 
кр\сто'мъ. По w\тпу'стjь возглаша'етъ прwтодiа'конъ и='хъ 
i=мпера'тwрскимъ вели'чествамъ и= и='хъ i=мпера'тwрскимъ 
высо'чествамъ многолjь'тствiе.

По многолjь'тствiи же дiа'конъ подно'ситъ а=рхiере'ю 
ст~у'ю во'ду: а=рхiере'й кропи'тъ ст~о'ю водо'ю сjь'нь, 
за'падъ, сjь'веръ и= ю='гъ. По w=кропле'нiи са'мъ 
а=рхiере'й цjьлу'етъ ч\стны'й кр\стъ, по не'мже и= 
про'чiи сщ~еннослужи'телiе и= лю'дiе, и= кропи'тъ и=`хъ 
ка'ждаго ст~о'ю водо'ю.

А= пjь'вчiе, до'ндеже прикла'дываются лю'дiе, пою'тъ: 
Мнw'гая лjь^та.

По пропjь'тiи же многолjь'тiя, начина'ютъ часы`.

На лiтургi'и, прокi'менъ w=сщ~е'нiю, и= хра'му. 
А=по'столъ къ _е=вре'_емъ, зача'ло т~и, и= хра'му. 
_Е=v\глiе w\т i=wа'нна, за\ч л~з w\т полу`, и= хра'му.