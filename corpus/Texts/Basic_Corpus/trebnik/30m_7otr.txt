<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва в~] Мл~тва ст~ы'хъ седми` _о=трокw'въ на 
немощна'го и= не спя'щаго.

Гд\су помо'лимся. Гд\си поми'луй.

Бж~е вели'кiй, хва'льный, и= непостижи'мый, и= 
неисповjьди'мый, созда'вый человjь'ка руко'ю твое'ю, 
пе'рсть взе'мъ w\т земли` и= w='бразомъ твои'мъ почти'вый 
_е=го`, i=и~се хр\сте`, прежела'емое и='мя, со 
безнача'льнымъ твои'мъ _о=ц~е'мъ, и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, jа=ви'ся на 
рабjь` твое'мъ [и=ли` рабjь` твое'й] и='м\ркъ, и= 
посjьти` _е=го` [и=ли` ю=`] душе'ю и= тjь'ломъ, 
о_у=моля'емь w\т пресла'вныя вл\дчцы на'шея бц\ды, и= 
приснодв~ы мр~i'и: ст~ы'хъ нб\сныхъ си'лъ безпло'тныхъ: 
и= ч\стна'гw сла'внагw пр\оро'ка, пр\дте'чи и= 
кр\сти'теля i=wа'нна: ст~ы'хъ сла'вныхъ и= всехва'льныхъ 
а=п\слwвъ: и=`же во ст~ы'хъ _о=т_е'цъ на'шихъ, и= 
вселе'нскихъ о_у=чи'телей, васi'лiа вели'кагw, григо'рiа 
бг~осло'ва, i=wа'нна златоу'стаго: а=fана'сiа и= 
кv"рi'лла, нiкола'а и='же въ мv'рjьхъ, спv"рiдw'на 
чудотво'рца, и= всjь'хъ ст~ы'хъ сщ~еннонача'льникwвъ: 
ст~а'гw а=п\сла первомч~нка и= а=рхiдiа'кона стефа'на: 
ст~ы'хъ сла'вныхъ и= великомч~нкwвъ, геw'ргiа 
побjьдоно'сца, дими'трiа мv"рото'чца, fео'дwра 
стратила'та, и= всjь'хъ ст~ы'хъ мч~нкwвъ: прп\дбныхъ и= 
бг~оно'сныхъ _о=т_е'цъ на'шихъ, а=нтw'нiа, _е=vfv'мiа, 
са'ввы w=свяще'ннагw, fеодо'сiа _о='бщагw житiя` 
нача'льника, _о=ну'фрiа, а=рсе'нiа, а=fана'сiа 
а=fw'нскагw, и= всjь'хъ прп\дбныхъ: ст~ы'хъ и= 
и=сцjьли'телей, безсре'бренникwвъ космы` и= дамiа'на, 
кv'ра и= i=wа'нна, пантелеи'мона и= _е=рмола'а, 
сам_псw'на и= дiоми'да, fалале'а и= трv'фwна, и= 
про'чихъ: ст~а'гw и='м\ркъ, и= всjь'хъ твои'хъ ст~ы'хъ. 
и= да'ждь _е=му` со'нъ о_у=покое'нiя, со'нъ тjьле'сный 
здра'вiя и= сп~се'нiя и= живота`, и= крjь'пость душе'вную 
и= тjьле'сную: jа='коже посjьти'лъ _е=си` и=ногда` 
а=вiмеле'ха о_у=го'дника твоего`, во хра'мjь 
а=грi'пповjь, и= да'лъ _е=си` _е=му` со'нъ о_у=тjьше'нiя, 
_е='же не ви'дjьти паде'нiя i=ер\сли'мова: и= сего` 
о_у=спи'вый сно'мъ пита'тельнымъ, и= па'ки сего` 
воскр~си'вый во _е=ди'номъ мгнове'нiи вре'мени, въ сла'ву 
твоея` бл~гости. но и= ст~ы^я твоя^ сла^вныя се'дмь 
_о='троки, и=сповjь'дники и= свидjь'тели твоегw` 
jа=вле'нiя показа'вый, во дни^ декi'а царя` и= 
w\тсту'пника: и= сiя^ о_у=спи'вый въ верте'пjь на лjь^та 
т_о~в, jа='кw младе'нцы согрjьва'_емыя въ ложесна'хъ 
ма'тере своея`, и= ника'коже претерпjь'вшыя тлjь'нiя, въ 
похвалу` и= сла'ву человjьколю'бiя твоегw`, и= въ 
показа'нiе и= и=звjьще'нiе на'шегw пакибытiя`, и= 
воскр~се'нiя всjь'хъ. са'мъ о_у='бw чл~вjьколю'бче цр~ю`, 
предста'ни и= ны'нjь наи'тiемъ ст~а'гw твоегw` дх~а, и= 
посjьти` раба` твоего` [и=ли` рабу` твою`] и='м\ркъ, 
да'руй _е=му` [и=ли` _е='й] здра'вiе, крjь'пость и= 
бл~гомо'щiе, твое'ю бл~гостiю: jа='кw w\т тебе` _е='сть 
вся'ко дая'нiе бл~го, и= вся'къ да'ръ соверше'нъ. ты' бо 
_е=си` вра'чь ду'шъ на'шихъ, и= тебjь` сла'ву, и= 
бл~годаре'нiе, и= поклоне'нiе возсыла'емъ со 
безнача'льнымъ твои'мъ _о=ц~е'мъ и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ, а=ми'нь.
