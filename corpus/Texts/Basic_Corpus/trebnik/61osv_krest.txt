<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва л~f] Чи'нъ бл~гослове'нiя и= w=сщ~е'нiя 
новосоwруже'ннагw кр\ста`.

Поста'влену бы'вшу столу` че'стнw покрове'нну пред\ъ 
ст~ы'ми враты`, i=ере'й въ _е=пiтрахи'ль и= фелw'нь 
w=дjь'янъ, и=схо'дитъ, и= кр\стоwбра'знw покади'въ но'вый 
кр\стъ, начина'етъ _о=бы'чнw: Бл~гослове'нъ бг~ъ на'шъ: 
Ли'къ пое'тъ: Цр~ю` небе'сный. Чте'цъ: Трист~о'е. _О='ч~е 
на'шъ: и= по jа='кw твое` _е='сть цр\ство: Гд\си 
поми'луй, в~_i. Сла'ва, и= ны'нjь: Прiиди'те, 
поклони'мся: три'жды.

И= _псало'мъ рл~а:

Помяни` гд\си дв~да, и= всю` кро'тость _е=го`. Jа='кw 
кля'тся гд\севи, w=бjьща'ся бг~у i=а'кwвлю: А='ще вни'ду 
въ селе'нiе до'му моегw`, и=ли` взы'ду на _о='дръ 
посте'ли моея`: А='ще да'мъ со'нъ _о=чи'ма мои'ма, и= 
вjь'ждома мои'ма дрема'нiе, и= поко'й скранiа'ма мои'ма: 
До'ндеже w=бря'щу мjь'сто гд\севи, селе'нiе бг~у 
i=а'кwвлю. Се` слы'шахомъ я=` во _е=vфра'fjь, 
w=брjьто'хомъ я=` въ поля'хъ дубра'вы. Вни'демъ въ 
сел_е'нiя _е=гw`, поклони'мся на мjь'сто, и=дjь'же 
стоя'стjь но'зjь _е=гw`. Воскр\сни` гд\си въ поко'й 
тво'й, ты` и= кiвw'тъ ст~ы'ни твоея`. Сщ~е'нницы твои` 
w=блеку'тся пра'вдою, и= прп\дбнiи твои` возра'дуются. 
дв~да ра'ди раба` твоегw`, не w\тврати` лице` 
пома'заннагw твоегw`. Кля'тся гд\сь дв~ду и='стиною, и= 
не w\тве'ржется _е=я`: w\т плода` чре'ва твоегw` посажду` 
на пр\сто'лjь твое'мъ. А='ще сохраня'тъ сы'нове твои` 
завjь'тъ мо'й, и= свидjь^нiя моя^ сiя^, и=`мже научу` 
я=`, и= сы'нове и='хъ до вjь'ка ся'дутъ на пр\сто'лjь 
твое'мъ. Jа='кw и=збра` гд\сь сiw'на, и=зво'ли и=` въ 
жили'ще себjь`. Се'й поко'й мо'й во вjь'къ вjь'ка, здjь` 
вселю'ся, jа='кw и=зво'лихъ и=`. Лови'тву _е=гw` 
бл~гословля'яй бл~гословлю`, ни'щыя _е=гw` насыщу` 
хлjь'бы, Сщ~е'нники _е=гw` w=блеку` во сп~се'нiе, и= 
прп\дбнiи _е=гw` ра'достiю возра'дуются. Та'мw возращу` 
ро'гъ дв~дови, о_у=гото'вахъ свjьти'льникъ пома'занному 
моему`. Враги` _е=гw` w=блеку` студо'мъ, на не'мже 
процвjьте'тъ ст~ы'ня моя`.

Та'же, _псало'мъ н~f:

Бж~е, w\три'нулъ ны` _е=си`, и= низложи'лъ _е=си` 
на'съ: разгнjь'вался _е=си`, и= о_у=ще'дрилъ _е=си` 
на'съ. Стря'слъ _е=си` зе'млю, и= смути'лъ _е=си` ю=`: 
и=сцjьли` сокруше'нiе _е=я`, jа='кw подви'жеся. Показа'лъ 
_е=си` лю'демъ твои^мъ жестw'кая, напои'лъ _е=си` на'съ 
вiно'мъ о_у=миле'нiя. Да'лъ _е=си` боя'щымся тебе` 
зна'менiе, _е='же о_у=бjьжа'ти w\т лица` лу'ка. Jа='кw да 
и=зба'вятся возлю'бленнiи твои`, сп~си` десни'цею твое'ю, 
и= о_у=слы'ши мя`. Бг~ъ возглаго'ла во ст~jь'мъ свое'мъ: 
возра'дуюся, и= раздjьлю` сiки'му, и= ю=до'ль жили'щъ 
размjь'рю. Мо'й _е='сть галаа'дъ, и= мо'й _е='сть 
манассi'й, и= _е=фре'мъ крjь'пость. главы` моея`, i=у'да 
ца'рь мо'й. Мwа'въ коно'бъ о_у=пова'нiя моегw`: на 
i=думе'ю простру` сапо'гъ мо'й, мнjь` и=ноплем_е'нницы 
покори'шася. Кто` введе'тъ мя` во гра'дъ w=гражде'нiя; 
и=ли` кто` наста'витъ мя` до i=думе'и; Не ты' ли бж~е 
w\три'нувый на'съ; и= не и=зы'деши бж~е въ си'лахъ 
на'шихъ; Да'ждь на'мъ по'мощь w\т ско'рби, и= су'етно 
сп~се'нiе человjь'ческо. W= бз~jь сотвори'мъ си'лу, и= 
то'й о_у=ничижи'тъ стужа'ющыя на'мъ.

Та'же, _псало'мъ ч~и:

Гд\сь воцр~и'ся, да гнjь'ваются лю'дiе: сjьдя'й на 
херувi'мjьхъ, да подви'жится земля`. Гд\сь въ сiw'нjь 
вели'къ, и= высо'къ _е='сть над\ъ всjь'ми людьми`. Да 
и=сповjь'дятся и='мени твоему` вели'кому: jа='кw стра'шно 
и= ст~о _е='сть. И= че'сть царе'ва су'дъ лю'битъ: ты` 
о_у=гото'валъ _е=си` правwты`, су'дъ и= пра'вду во 
i=а'кwвjь ты` сотвори'лъ _е=си`. Возноси'те гд\са бг~а 
на'шего, и= покланя'йтеся подно'жiю нw'гу _е=гw`, jа='кw 
ст~о _е='сть. Мwv"се'й и= а=арw'нъ во i=ере'ехъ _е=гw`, 
и= саму'илъ въ призыва'ющихъ и='мя _е=гw`: призыва'ху 
гд\са, и= то'й послу'шаше и=`хъ. Въ столпjь` _о='блачнjь 
глаго'лаше къ ни^мъ: jа='кw храня'ху свидjь^нiя _е=гw` и= 
повелjь^нiя _е=гw`, jа=`же даде` и=`мъ. Гд\си бж~е на'шъ, 
ты` послу'шалъ _е=си` и=`хъ: Бж~е, ты` мл\стивъ быва'лъ 
_е=си` и=`мъ, и= мща'я на вся^ начина^нiя и='хъ. 
Возноси'те гд\са бг~а на'шего, и= покланя'йтеся въ горjь` 
ст~jь'й _е=гw`: jа='кw ст~ъ гд\сь бг~ъ на'шъ.

Сла'ва, и= ны'нjь: А=ллилу'iа, три'жды. Гд\си 
поми'луй, три'жды.

И= тропа'рь, гла'съ а~:

Сп~си` гд\си лю'ди твоя^, и= бл~гослови` достоя'нiе 
твое`, побjь^ды бл~говjь'рному i=мпера'тору на'шему 
нiкола'ю а=ле_кса'ндровичу на сопроти^вныя да'руя, и= 
твое` сохраня'я кр\сто'мъ твои'мъ жи'тельство. Три'жды.

Сла'ва, конда'къ, гла'съ д~:

Вознесы'йся на кр\стъ во'лею, тезоимени'тому твоему` 
но'вому жи'тельству, щедрw'ты твоя^ да'руй хр\сте` бж~е: 
возвесели` си'лою твое'ю бл~говjь'рнаго i=мпера'тора 
на'шего нiкола'я а=ле_кса'ндровича, побjь^ды дая` _е=му` 
на сопоста'ты, посо'бiе и=му'щу твое` _о=ру'жiе ми'ра, 
непобjьди'мую побjь'ду.

И= ны'нjь, гла'съ то'йже:

Животворя'щiй кр\стъ твоея` бл~гости, _е=го'же 
дарова'лъ _е=си` на'мъ недостw'йнымъ, гд\си, тебjь` 
прино'симъ въ мл~тву, сп~си` царя` и= вjь^рныя лю'ди 
бц\ды ра'ди, w= на'съ тебjь` моля'щыяся, _е=ди'не 
чл~вjьколю'бче.

А='бiе же посе'мъ пою'тъ три'жды тропа'рь се'й, гла'съ 
s~:

Посли` бл~года'ть твою` жизнода'вче, и= кр\стъ се'й 
w=ст~и`, и= всjь^мъ лю'демъ твои^мъ jа=ви` _е=го` бы'ти 
по'мощь и= о_у=твержде'нiе:

Дiа'конъ: Гд\су помо'лимся.

Ли'къ: Гд\си поми'луй.

I=ере'й чте'тъ мл~тву сiю`:

Гд\си бж~е сла'вы, _о='ч~е вседержи'телю, бж~е 
саваw'fъ, и='же дре'вомъ живота` посредjь` рая` су'щагw, 
проwбрази'лъ _е=си` животво'рный кр\стъ _е=диноро'днагw 
сн~а твоегw`: и= вмjь'стw дре'ва преслуша'нiя, _е=гw'же 
вку'сомъ вселука'вый sмi'й пра'_отцы на'шя, и= съ ни'ми 
ве'сь ро'дъ человjь'ческiй и=з\ъ рая` и=згна`, и= въ 
сме'рть привлече`, зна'менiе _о='нагw живоно'снагw 
кр\ста`, на не'мже возлю'бленный тво'й сн~ъ пригвожде'нъ 
бы'въ о_у='мре, и= сме'ртiю сме'рть о_у=мертви`, и= всю` 
си'лу дiа'волю о_у=праздни`, и= живо'тъ мi'ру дарова`, 
цр~кви свое'й _о=ру'жiе непобjьди'мое, w=сщ~е'нiе же и= 
покро'въ держа'венъ, и= вjь'рjь о_у=твержде'нiе, и= w\т 
всjь'хъ дiа'вольскихъ ко'зней и=зба'ву, и= крjь'пкое 
сп~се'нiя о_у=пова'нiе, и= живота` получе'нiя 
непосты'дную наде'жду дарова'лъ _е=си`. Тjь'мже мы` раби` 
твои`, толи'кiя бл~года'ти твоея` ту'не сподо'бльшеся, 
бл~года'рни су'ще, сла'ву и= бл~годаре'нiе и= смире'нное 
поклоне'нiе прино'симъ твоему` вели'честву, и= мо'лимся 
о_у=ми'льнw, jа='кw да мл\стивнw при'зриши на зна'менiе 
сiе` кр\стное, _е='же вjь'рнiи раби` твои` w\т 
о_у=се'рдiя и= тве'рдыя вjь'ры и= любве`, jа='же къ 
тебjь`, соwружи'ша, въ зна'менiе побjь'ды сн~а твоегw`, 
гд\са на'шегw i=и~са хр\ста`, свобо'ды же и= и=збавле'нiя 
на'шегw: и= низпосли` на не` нб\сное твое` 
бл~гослове'нiе, и= бл~гослови` и= w=святи` _е=`, и= 
и=спо'лни си'лы и= бл~гослове'нiя _о='нагw дре'ва, на 
не'мже пригвожде'но бы'сть прест~о'е тjь'ло гд\са на'шегw 
i=и~са хр\ста` _е=диноро'днагw сн~а твоегw`, и='мже си'ла 
дiа'воля попра'ся, и= земнi'и свобо'ду о_у=лучи'хомъ, и= 
живота` сподо'бихомся. _Е='й, мо'лимъ тя` вл\дко 
прест~ы'й, ст~ы'хъ ра'ди стр\сте'й, и= ст~ы'я кро'ве 
и=злiя'нiя, и= животво'рныя сме'рти _е=диноро'днагw сн~а 
твоегw`, гд\са на'шегw i=и~са хр\ста`, ю='же совjь'томъ 
тебе` бг~а _о=ц~а` безнача'льнагw, и= прест~а'гw твоегw` 
дх~а во'лею, сп~се'нiя на'шегw ра'ди на дре'вjь кр\стномъ 
претерпjь`, и= тjь'ми дре'во кр\стное, _е='же и=ногда` 
согрjьша'ющымъ и= sлотвw'рнымъ ка'знь бя'ше, 
бл~гослове'но, ст~о, животода'тельно же, и= и=зба'ву 
согрjьша'ющымъ бы'ти сотвори`, _е='же въ мольбу` ти` 
прино'симъ: посли` ны'нjь бл~года'ть прест~а'гw твоегw` 
дх~а, на зна'менiе сiе` кр\стное, и= бл~гослови` и= 
w=ст~и` _е=`, и= да'ждь _е=му` бы'ти зна'менiемъ 
стра'шнымъ и= крjь'пкимъ на вся^ враги` ви^димыя и= 
неви^димыя, прогна'нiе же и= w\траже'нiе всjь'хъ ко'зней, 
навjь'тwвъ же и= прило'гwвъ дiа'вольскихъ: лю'демъ же 
твои^мъ да бу'детъ покро'въ держа'венъ, вjь'рjь 
о_у=твержде'нiе, наде'ждjь подкрjьпле'нiе, во бране'хъ 
побjь'да, и= во всjь'хъ добродjь'телехъ преспjь'янiе, и= 
всjь^мъ пред\ъ си'мъ зна'менiемъ тебjь` кла'няющымся и= 
мольбы^ принося'щымъ мл\стивенъ послу'шатель, и= всjь'хъ 
jа=`же ко сп~се'нiю проше'нiй бога'тый пода'тель бу'ди. 
И= jа='коже кр\сто'мъ мi'ръ w\т грjьхо'внагw w=сужде'нiя 
свободи'лъ _е=си`: си'це рабw'въ твои'хъ, сiе` кр\стное 
зна'менiе тебjь` w\т души` вjь'рнw принося'щихъ, си'лою 
кр\ста` возлю'бленнагw сн~а твоегw`, всегда` побjьди'тели 
бы'ти грjьха` jа=ви`, и= вся^ земна^я и= неб_е'сная твоя^ 
бл~га^я и=`мъ да'руй, и= кр\сто'мъ всегда` къ бл~го'му 
всjь'хъ вjь'рныхъ наставля'я, къ воспрiя'тiю нб\снагw 
вjьнца` приведи`. Ты' бо _е=си` w=сщ~е'нiя и=сто'чникъ, 
и= всjь'хъ бл~ги'хъ бога'тый пода'тель, и= тебjь` сла'ву 
возсыла'емъ, со _е=диноро'днымъ твои'мъ сн~омъ, и= съ 
прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

I=ере'й же чте'тъ та'йнw мл~тву сiю`:

Бж~е и= _о='ч~е гд\са на'шегw i=и~са хр\ста`, и='же 
кр\сто'мъ _е=гw` дiа'вола побjьди'въ и= сме'рть 
о_у=мертви'въ, ро'дъ человjь'ческiй w\т ле'сти и= 
мучи'тельства _е=гw` свободи'лъ _е=си`: при'зри ны'нjь на 
мл~тву на'шу и= на зна'менiе сiе` кр\стное, въ сла'ву 
тебе` бг~а _о=ц~а` и= _е=диносу'щнагw твоегw` сн~а и= 
соесте'ственнагw твоегw` дх~а, и= въ воспомина'нiе 
_о='ныя бы'вшiя пресла'вныя над\ъ дiа'воломъ, сме'рти же 
и= а='да побjь'ды, и= на'шегw и=збавле'нiя соwруже'нное, 
дх~омъ твои'мъ ст~ы'мъ, въ w=кропле'нiи воды` сея` 
сщ~е'нныя бл~гослови` и= w=ст~и`. И= и=зле'й на не` 
бл~гослове'нiе твое` ст~о'е и= си'лу, ю='же 
w=кропле'нiемъ кро'ве и= пригвожде'нiемъ тjь'ла 
возлю'бленнагw сн~а твоегw` _о='но пребл~гослове'нное 
дре'во стяжа'ло _е='сть: и= тому` пода'ждь, во _е='же 
бы'ти вjь^рнымъ лю'демъ твои^мъ въ стjь'ну и= покро'въ, 
и= въ сто'лпъ крjь'пости w\т лица` вра'жiя, во w\тгна'нiе 
же вся'кагw sла` сопроти'внагw, и= во и=сцjьле'нiе 
душе'вныхъ, и= тjьле'сныхъ неду'гwвъ, и= во _е='же 
о_у=слы^шаннымъ бы'ти мольба'мъ и= моле'нiямъ всjь'хъ 
вjь'рнw пред\ъ си'мъ зна'менiемъ моля'щихъ ти ся.

И= возглаша'етъ: Ты' бо _е=си` бг~ъ мл\сти, и= 
щедро'тъ, и= чл~вjьколю'бiя, и= тебjь` сла'ву 
возсыла'емъ, со _е=диноро'днымъ твои'мъ сн~омъ, и= съ 
прест~ы'мъ, бл~ги'мъ, и= животворя'щимъ твои'мъ дх~омъ, 
ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й же кропи'тъ сщ~е'нною водо'ю, глаго'ля:

W=сщ~а'ется кр\стное сiе` зна'менiе бл~года'тiю 
прест~а'гw дх~а, w=кропле'нiемъ воды` сея` сщ~е'нныя, во 
и='мя _о=ц~а`, и= сн~а, и= ст~а'гw дх~а, а=ми'нь. 
Три'жды.

И= а='бiе посе'мъ ста'въ бл~гоговjь'йнw пред\ъ ст~ы'мъ 
кр\стнымъ зна'менiемъ, кади'льницу же взе'мъ кади'тъ _е=` 
кр\стоwбра'знw, поя` сiя^ стiхи^ры, гла'съ и~:

Кр\стъ храни'тель все'й вселе'ннjьй, кр\стъ красота` 
цр~ко'вная: кр\стъ цар_е'мъ держа'ва: кр\стъ вjь^рнымъ 
о_у=твержде'нiе: кр\стъ а='гг~лwмъ сла'ва, и= бjьсw'мъ 
jа='зва.

Сла'ва, и= ны'нjь, гла'съ д~: W= тебjь`, требл~же'нне 
и= жизнода'вче кр\сте, лю'дiе пита'еми спра'зднуютъ: съ 
безпло'тными ли'ки, чи'нъ а=рхiере'йскiй бл~гоговjь'йнw 
пое'тъ: мно'жество же и='ночествующихъ и= по'стникwвъ 
покланя'ется, хр\ста' же на тебjь` распе'ншагося вси` 
прославля'емъ.

Посе'мъ поя` стiхи'ру сiю` два'жды: Кр\сту` твоему` 
покланя'емся вл\дко, и= ст~о'е воскр\снiе твое` сла'вимъ.

Покланя'ется бл~гоговjь'йнw до земли`, и= лобза'етъ 
ч\стны'й и= сщ~е'нный кр\стъ. По лобза'нiи же па'ки, 
трети'цею поя` то'жде, покланя'ется.

Та'кожде и= вси` предстоя'щiи покланя'ются, и= 
лобза'ютъ ч\стны'й кр\стъ:

Ли'ку пою'щу стiхи'ру сiю`, гла'съ в~:

Прiиди'те вjь'рнiи, кр\ста` си'лjь поклони'мся: дре'во 
бо въ раи` сме'рть прозябе`, сiе' же жи'знь процвjьте`, 
безгрjь'шна и=му'щее пригвожде'нна на себjь` гд\са. w\т 
негw'же вси` jа=зы'цы нетлjь'нiе w=б\ъе'млюще, зове'мъ: 
кр\сто'мъ сме'рть о_у=праздни'вый, и= на'съ w\т пре'лести 
и= мучи'тельства дiа'воля свободи'вый, гд\си сла'ва 
тебjь`.

А='бiе же посе'мъ твори'тъ w\тпу'стъ, ре'кшу дiа'кону: 
Прему'дрость. и= ли'ку: Ч\стнjь'йшую херувi^мъ. Сла'ва, 
и= ны'нjь: Гд\си поми'луй, три'жды. Бл~гослови`.

I=ере'й: И='же на дре'вjь кр\стномъ сп~се'нiя на'шегw 
ра'ди распны'йся, и= сме'рть под\ъя'ти и=зво'ливый, и= 
тридне'внw и=з\ъ ме'ртвыхъ воскр~сы'й: хр\сто'съ 
и='стинный бг~ъ на'шъ, мл~твами преч\стыя своея` мт~ре, 
си'лою ч\стна'гw и= животворя'щагw кр\ста`, и= всjь'хъ 
ра'ди ст~ы'хъ свои'хъ, поми'луетъ и= сп~се'тъ на'съ, 
jа='кw бл~гъ и= чл~вjьколю'бецъ.

Ли'къ: А=ми'нь.

I=ере'й же, взе'мъ кр\стъ, вно'ситъ _е=го` въ 
_о=лта'рь цр\скими враты`, и= w=бра'щься къ лю'демъ, 
бл~гословля'етъ и=`хъ кр\сто'мъ, глаго'ля:

Сп~си` гд\си лю'ди твоя^, и= бл~гослови` достоя'нiе 
твое`:

И= поставля'етъ кр\стъ на пр\сто'лjь, и= w\тхо'дитъ 
бл~годаря` бг~а.
