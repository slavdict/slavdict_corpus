<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва к~в] Чи'нъ быва'емый на ни'вахъ, и=ли` 
вiногра'дjь, и=ли` вертогра'дjь, а='ще случи'тся 
вреди'тися w\т гадw'въ, и=ли` и=ны'хъ ви'дwвъ.

Подоба'етъ бы'ти лiтургi'и, и= вжига'ти канди'ло 
ст~а'гw трv'фwна, и=ли` ст~а'гw _е=vста'fiа, и=ли` 
ст~а'гw i=улiа'на лv"вi'йскагw, и=ли` _о=бои'хъ. По 
бж~е'ственнjьй лiтургi'и взя'ти _е=ле'й w\т канди'лъ, и= 
во'ду ст~ы'хъ бг~оявле'нiй, и= кропля'яй кр\стови'днw 
сщ~е'нникъ. на ни'ву, и=ли` вiногра'дъ, и=ли` 
вертогра'дъ, глаго'летъ мл~твы сiя^.

Гд\су помо'лимся.

Гд\си бж~е на'шъ, въ нача'лjь созда'нiя твоегw` 
сотвори'вый нб~о и= зе'млю: и= нб~о о_у='бw о_у=краси'вый 
вели'кими свjьти'лы, _е='же просвjьща'ти на земли`, и= 
чуди'тися тjь'ми тебjь` _е=ди'ному содjь'телю и= вл\дцjь 
тва'ри: зе'млю же о_у=краси'вый sла'комъ и= траво'ю, и= 
разли'чiемъ сjь'менъ сjь'емыхъ по ро'ду, и= всю` цвjь'ты 
воwбрази'въ въ бл~гоукраше'нiе, бл~гослови'лъ _е=си` ю=`: 
са'мъ и= ны'нjь вл\дко, при'зри w\т ст~а'гw жили'ща 
твоегw` на стяжа'нiе сiе`: и= бл~гослови` _е=`. сохрани` 
_е=` неврежде'нно w\т вся'кагw чарова'нiя и= w=бая'нiя, 
и= вся'кагw sла`, w=пла'знства же лука'вагw, и= 
кова'рства лука'выхъ человjь^къ: и= да'ждь _е=му` 
приноси'ти плоды` во вре'мя, и=спо'лнены бл~гослове'нiя 
твоегw`, и= вся'кагw sвjь'рiя и= га'да, че'рвь же и= 
му^хи, и= ржу`, зно'й и= ва'ръ, и= безгw'дныя вjь'тры, 
вре'дъ нанося'щыя, w\тжени` w\т негw`.

Jа='кw w=ст~и'ся и= просла'вися преч\стно'е и= 
великолjь'пое и='мя твое`, _о=ц~а` и= сн~а, и= ст~а'гw 
дх~а, ны'нjь и= при'снw, и= во вjь'ки вjькw'въ, а=ми'нь.

Заклина'нiе ст~а'гw мч~нка трv'фwна.

Вjь'ждь же, _w i=ере'ю, jа='кw не вся^ живw'тная здjь` 
и=менwва'нная прочести` досто'итъ, но то'чiю тогда` 
врежда'ющыя.

Заклина'ю ва'съ многови'днiи sвjь'рiе, че'рвiе, 
гу'с_еницы, хрущи` и= пру'зи, мы'ши, щу'ры и= кри^тицы, 
и= разли^чныя ро'ды му'хъ, и= му'шицъ, и= мо'лiй, и= 
мра^вiй, _о='вадwвъ же и= _о='съ, и= многоно'жицъ, и= 
многоwбра'зныя ро'ды по'лзающихъ по земли` живо'тныхъ, и= 
лета'ющихъ пти'цъ, вре'дъ и= тщету` ни'вамъ, 
вiногра'дwмъ, садw'мъ же и= вертогра'дwмъ нанося'щыя, 
бг~омъ _о=ц~е'мъ безнача'льнымъ, и= сн~омъ _е=гw` 
собезнача'льнымъ и= _е=диносу'щнымъ, и= дх~омъ _е=гw` 
прест~ы'мъ, _о=ц~у` и= сн~у _е=диносу'щнымъ, и= 
животворя'щимъ. Заклина'ю ва'съ вочл~вjь'ченiемъ 
_е=диноро'днагw сн~а бж~iя, гд\са на'шегw i=и~са хр\ста`, 
и= пожи'тiемъ _е=гw` на земли` съ человjь'ки, стра'стiю 
же _е=гw` сп~си'тельною, и= животворя'щею _е=гw` 
сме'ртiю, и= тридне'внымъ _е=гw` воскр\снiемъ, и= на 
нб~са` вознесе'нiемъ, и= всjь'мъ _е=гw` бж~е'ственнымъ 
сп~си'тельнымъ смотре'нiемъ. Заклина'ю ва'съ и= ст~ы'ми 
много_очи'тыми херувi'мы, шестокрила'тыми серафi'мы 
лета'ющими _о='крестъ пр\сто'ла, и= зову'щими: ст~ъ, 
ст~ъ, ст~ъ, гд\сь саваw'fъ. Заклина'ю ва'съ ст~ы'ми 
а='гг~лы, и= все'ю си'лою, и= ты'сящами ты'сящъ, и= 
тьма'ми т_е'мъ, стра'хомъ мно'гимъ стоя'щими пред\ъ 
сла'вою гд\снею, да не w=би'дите вiногра'дъ, ниже` ни'ву, 
ниже` вертогра'дъ, древе'съ же и= sе'лiй раба` бж~iя 
и='м\ркъ, но w\тиди'те на ди^вiя го'ры, на неплw'дная 
древеса`, на ни'хже дарова'лъ _е='сть бг~ъ ва'мъ 
повседне'вную пи'щу. Заклина'ю ва'съ и= ч\стны'мъ 
тjь'ломъ и= кро'вiю гд\са на'шегw i=и~са хр\ста`, 
и='стиннагw бг~а и= сп~са на'шегw, и='мже и= сп~се'нiе 
даде'ся на'мъ и= и=збавле'нiе, за _е=гw'же и='мя и='мамы 
о_у=мре'ти, да не w=би'дите ниже` ни'ву, ниже` 
вiногра'дъ, ниже` вертогра'дъ, ниже` вся'кое дре'во 
плодови'тое, и= безпло'дное: и= ниже` ли'стъ sе'лiй да не 
w=би'дите w\т w=круже'нiя предjь'ла, и= мjь'ста раба` 
бж~iя и='м\ркъ. А='ще же преслуша'ете мене`, и= 
преступите` кля'тву, _е='юже заклина'хъ ва'съ, не и='мате 
ко мнjь` смире'нному и= малjь'йшему трv'фwну, но къ бг~у 
а=враа'ма, и= i=саа'ка, и= i=а'кwва, гряду'щему суди'ти 
живы^мъ и= м_е'ртвымъ: тjь'мже jа='коже предрjь'хъ ва'мъ, 
и=ди'те на ди^вiя го'ры, на безплw'дная древа`. А='ще же 
не послу'шаете мене`, моли'ти и='мамъ чл~вjьколю'бца 
бг~а, _е='же посла'ти а='гг~ла своего`, и='же над\ъ 
sвjьрьми`, и= желjь'зомъ и= свинцо'мъ свя'жетъ ва'съ, и= 
о_у=бiе'тъ, зане` кля'твъ и= мл~твъ мене` смире'ннагw 
w\тверго'стеся трv'фwна: но и= пти^цы посыла'_емыя мое'ю 
мл~твою да снjьдя'тъ ва'съ. _Е=ще` заклина'ю ва'съ 
вели'кимъ и='менемъ, на ка'мени напи'саннымъ, и= не 
носи'вшемъ, но разсjь'дшемся jа='кw во'скъ w\т лица` 
_о=гня`: и=зыди'те w\т мjь'стъ на'шихъ на мjьста`, jа=`же 
предрjь'хъ ва'мъ, непроходи^мая и= безвw'дная, и= 
неплw'дная, и=зыди'те w\т мjь'ста и= _о='крестъ предjь^лъ 
рабw'въ бж~iихъ, и= мене` призыва'ющихъ въ по'мощь свою`, 
и= заступле'нiе и= сп~се'нiе, да и= въ си'хъ сла'вится 
прест~о'е и='мя _о=ц~а`, и= сн~а, и= ст~а'гw дх~а, и= 
мл~твы и= прош_е'нiя, смире'ннагw трv'фwна да 
и=спо'лнятся, jа='кw бг~у подоба'етъ сла'ва и= держа'ва 
во вjь'ки вjькw'въ, а=ми'нь.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Сщ~е'нникъ: Главы^ ва'шя гд\севи приклони'те.

Ли'къ: Тебjь` гд\си.

Сщ~е'нникъ же чте'тъ мл~тву сiю` велегла'снw:

Вл\дко гд\си бж~е на'шъ, плотски'мъ твои'мъ 
смотре'нiемъ бл~гослови'вый виfлее'мъ, и= геfсiма'нiю, и= 
и=ногда` до'мъ i=а'кwвль, и='же и= бл~гослове'нъ бы'въ 
i=и~ль преименова'ся: и='же и= до'мъ а=веда'рiинъ и= 
дв~довъ бл~гослови'вый, са'мъ бл~гослови` и= стяжа'нiе 
сiе`, и= сотвори` _е=` w= бл~гослове'нiи плодоноси'ти: 
мл~твами преч\стыя вл\дчцы на'шея бц\ды, и= приснодв~ы 
мр~i'и. си'лою ч\стна'гw и= животворя'щагw кр\ста`: 
ч\стна'гw, сла'внагw пр\оро'ка, пр\дте'чи и= кр\сти'теля 
i=wа'нна, ст~ы'хъ сла'вныхъ и= всехва'льныхъ а=п\слъ: 
ст~ы'хъ добропобjь'дныхъ мч~нкъ: ст~ы'хъ сла'вныхъ 
великомч~нкъ, трv'фwна, _е=vста'fiа и= i=улiа'на: и= 
ст~а'гw и='м\ркъ, _е=гw'же дне'сь па'мять соверша'емъ, и= 
всjь'хъ твои'хъ ст~ы'хъ.

Jа='кw ты` _е=си` бл~гословля'яй и= w=сщ~а'яй 
вся'ч_еская, и= тебjь` сла'ву возсыла'емъ, со 
безнача'льнымъ твои'мъ _о=ц~е'мъ и= съ прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ, а=ми'нь.
