<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва в~_i] Послjь'дованiе w= двобра'чномъ.

Сщ~е'нникъ начина'етъ. Бл~гослове'нъ бг~ъ на'шъ. 
Та'же, Трист~о'е: По _О='ч~е на'шъ: Тропа'рь дне'вный.

Та'же, _е=ктенiа`: Ми'ромъ гд\су помо'лимся.

W= свы'шнjьмъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= рабjь'хъ бж~iихъ, и='м\ркъ и= и='м\ркъ, и= _е='же 
w= бз~jь покро'вjь, и= сожи'тiи и='хъ, гд\су помо'лимся.

W= _е='же спожи'ти и='мъ до'брjь во _е=диномы'слiи 
гд\су помо'лимся.

Заступи`, сп~си`, поми'луй:

Прест~у'ю, преч\стую, пребл~гослове'нную:

Jа='кw подоба'етъ тебjь`:

Та'же, Гд\су помо'лимся.

Сщ~е'нникъ мл~тву:

Бж~е вjь'чный, разстоя^щаяся собра'вый въ соедине'нiе, 
и= сою'зъ любве` положи'вый и='ма неразруши'мый: 
бл~гослови'вый i=саа'ка и= реве'кку, и= наслjь'дники я=` 
твоегw` w=бjьтова'нiя показа'вый: са'мъ бл~гослови` и= 
рабы^ твоя^ сiя^, и='м\ркъ и= и='м\ркъ, наставля'я и=`хъ 
на вся'кое дjь'ло бл~го'е.

Jа='кw мл\стивъ и= чл~вjьколю'бецъ бг~ъ _е=си`, и= 
тебjь` сла'ву возсыла'емъ, _о=ц~у`, и= сн~у, и= ст~о'му 
дх~у, ны'нjь и= при'снw, и= во вjь'ки вjькw'въ, а=ми'нь.

Сщ~е'нникъ: Ми'ръ всjь^мъ.

Дiа'конъ: Главы^ ва'шя гд\сви приклони'те.

Сщ~е'нникъ мл~тву:

Гд\си бж~е на'шъ, w\т jа=зы^къ пред\ъwбручи'вый 
цр~ковь, дjь'ву чи'сту, бл~гослови` w=бруче'нiе сiе`, и= 
соедини`, и= сохрани` рабы^ твоя^ сiя^ въ ми'рjь и= 
_е=диномы'слiи.

Тебjь' бо подоба'етъ вся'кая сла'ва, че'сть и= 
поклоне'нiе, _о=ц~у`, и= сн~у, и= ст~о'му дх~у, ны'нjь и= 
при'снw, и= во вjь'ки вjькw'въ.

Та'же взе'мъ сщ~е'нникъ пе'рстни, дае'тъ пе'рвjье 
му'жу златы'й, женjь' же сре'бряный, и= глаго'летъ му'жу:

W=бруча'ется ра'бъ бж~iй, и='м\ркъ, рабjь` бж~iей 
и='м\ркъ, во и='мя _о=ц~а`, и= сн~а, и= ст~а'гw дх~а, 
а=ми'нь.

Подо'бнjь и= женjь`: W=бруча'ется раба` бж~iя, 
и='м\ркъ, рабу` бж~iю, и='м\ркъ, во и='мя _о=ц~а` и= 
сн~а, и= ст~а'гw дх~а, а=ми'нь.

И= твори'тъ кр\стъ пе'рстнемъ на глава'хъ и='хъ, и= 
налага'етъ я=` на д_есны'я пе'рсты. Та'же и=змjьня'етъ 
пе'рстни новоневjь'стныхъ воспрiе'мникъ.

Посе'мъ дiа'конъ: Гд\су помо'лимся.

Сщ~е'нникъ мл~тву:

Вл\дко гд\си бж~е на'шъ, всjь'хъ щадя'й, w= всjь'хъ 
промышля'яй, та^йная вjь'дый человjь'ч_еская, и= всjь'хъ 
вjь'дjьнiе и=мjь'яй, w=чи'сти грjьхи` на'шя, и= 
беззако'нiе прости` твои'хъ рабw'въ, призыва'яй я=` въ 
покая'нiе, подая` и=`мъ проще'нiе прегрjьше'нiй, 
грjьхw'въ w=чище'нiе, проще'нiе беззако'нiй во'льныхъ же 
и= нево'льныхъ, вjь'дый немощно'е человjь'ческагw 
_е=стества`, созда'телю, и= содjь'телю: и='же раа'ву 
блудни'цу прости'вый, и= мытаре'во покая'нiе прiе'мый, не 
помяни` грjьхw'въ на'шихъ невjь'дjьнiя w\т ю='ности. 
а='ще бо беззакw'нiя на'зриши гд\си, гд\си, кто` 
постои'тъ тебjь`; и=ли` ка'я пло'ть w=правди'тся пред\ъ 
тобо'ю, ты' бо _е=ди'нъ _е=си` пра'веденъ, безгрjь'шенъ, 
свя'тъ, многомл\стивъ, многобл~гоутро'бенъ, и= ка'яйся w= 
sло'бахъ человjь'ческихъ. ты` вл\дко, присво'ивый рабы^ 
твоя^, и='м\ркъ, и='м\ркъ, соедини` къ дру'гъ дру'гу 
любо'вiю: да'руй и=`мъ мытаре'во w=браще'нiе, блудни'цы 
сле'зы, разбо'йниче и=сповjь'данiе: да покая'нiемъ w\т 
всегw` се'рдца своегw`, во _е=диномы'слiи и= ми'рjь 
за'пwвjьди твоя^ дjь'лающе, сподо'бятся и= нб\снагw 
твоегw` цр\ствiя.

Jа='кw ты` _е=си` строи'тель всjь'хъ, и= тебjь` сла'ву 
возсыла'емъ:

Сщ~е'нникъ: Ми'ръ всjь^мъ.

Дiа'конъ: Главы^ ва'шя гд\севи приклони'те.

И= мл~тву сiю`:

Гд\си i=и~се хр\сте`, сло'ве бж~iй, вознесы'йся на 
ч\стнjь'мъ и= животворя'щемъ кр\стjь`, и= _е='же на ны` 
рукописа'нiе растерза'вый, и= наси'лiя дiа'воля 
и=збавле'й на'съ, w=чи'сти беззакw'нiя рабw'въ твои'хъ: 
зане` зно'я и= тяготы` дневны'я, и= плотска'гw разжже'нiя 
не могу'ще понести` во второ'е бра'ка _о=бще'нiе 
схо'дятся: jа='коже законоположи'лъ _е=си` сосу'домъ 
и=збра'нiя твоегw` па'vломъ, рекi'й на'съ ра'ди 
смире'нныхъ: лу'чше _е='сть w= гд\сjь посяга'ти, не'жели 
разжиза'тися. са'мъ jа='кw бл~гъ и= чл~вjьколю'бецъ, 
поми'луй и= прости`, w=чи'сти, w=сла'би, w=ста'ви до'лги 
на'шя: jа='кw ты` _е=си` неду'ги на'шя на ра'мена 
взе'мый: никто'же бо бы'сть безгрjь'шенъ, а='ще и= 
_е=ди'нъ де'нь живота` _е=гw` _е='сть, и=ли` кромjь` 
поро'ка, то'кмw ты` _е=ди'нъ _е=си` пло'ть нося'й 
безгрjь'шнw, и= вjь'чное на'мъ дарова'вый безстра'стiе.

Jа='кw ты` _е=си` бг~ъ, бг~ъ ка'ющихся, и= тебjь` 
сла'ву возсыла'емъ, _о=ц~у`, и= сн~у, и= ст~о'му дх~у, 
ны'нjь и= при'снw, и= во вjь'ки вjькw'въ.

Лю'дiе: А=ми'нь.

Гд\су помо'лимся.

Сщ~е'нникъ мл~тву:

Бж~е ст~ы'й, созда'вый w\т пе'рсти человjь'ка, и= w\т 
ребра` _е=гw` возсозда'вый жену`, и= спрягi'й _е=му` 
помо'щника по нему`, за _е='же та'кw о_у=го'дно бы'сть 
твоему` вели'честву, не _е=ди'ному бы'ти человjь'ку на 
земли`: са'мъ и= ны'нjь вл\дко, низпосли` ру'ку твою` w\т 
ст~а'гw жили'ща твоегw`, и= сочета'й раба` твоего` сего`, 
и='м\ркъ, и= рабу` твою` сiю`, и='м\ркъ, зане` w\т тебе` 
сочетава'ется му'жеви жена`: сопрязи` я=` во 
_е=диному'дрiи, вjьнча'й я=` въ пло'ть _е=ди'ну, да'руй 
и='ма пло'дъ чре'ва, бл~гоча'дiя воспрiя'тiе.

Jа='кw твоя` держа'ва, и= твое` _е='сть цр\ство и= 
си'ла:

И= взе'мъ вjьнцы`, вjьнча'етъ жениха`, глаго'ля:

Вjьнча'ется ра'бъ бж~iй и='м\ркъ, рабjь` бж~iей, 
и='м\ркъ, во и='мя _о=ц~а`, и= сн~а, и= ст~а'гw дх~а.

Подо'бнjь вjьнча'етъ и= невjь'сту, глаго'ля:

Вjьнча'ется раба` бж~iя, и='м\ркъ, рабу` бж~iю, 
и='м\ркъ, во и='мя _о=ц~а`, и= сн~а, и= ст~а'гw дх~а.

Та'же бл~гословля'етъ я=`, глаго'ля три'жды:

Гд\си бж~е на'шъ, сла'вою и= че'стiю вjьнча'й я=`.

Та'же глаго'летъ а=по'столъ и= _е=v\глiе, jа='коже 
написа'ся въ пе'рвомъ вjьнча'нiи.

Та'же дiа'конъ:

Рце'мъ вси` w\т всея` души`:

Гд\си вседержи'телю бж~е _о=т_е'цъ на'шихъ:

Поми'луй на'съ бж~е:

_Е=ще` мо'лимся w= мл\сти, жи'зни, ми'рjь, здра'вiи, 
сп~се'нiи, посjьще'нiи рабw'въ бж~iихъ и='м\ркъ, и= 
помина'етъ и=`хже хо'щетъ.

Возгла'снw: Jа='кw мл\стивъ:

Дiа'конъ: Гд\су помо'лимся.

Сщ~е'нникъ мл~тву сiю`:

Гд\си бж~е на'шъ, во сп~си'тельномъ твое'мъ 
смотре'нiи, сподо'бивый въ ка'нjь галiле'йстjьй честны'й 
показа'ти бра'къ, твои'мъ прише'ствiемъ: са'мъ и= ны'нjь 
рабы^ твоя^ и='м\ркъ и= и='м\ркъ, jа=`же бл~говоли'лъ 
_е=си` сочетава'тися дру'гъ дру'гу, въ ми'рjь и= 
_е=диномы'слiи сохрани`: честны'й и='хъ бра'къ покажи`, 
нескве'рное и='хъ ло'же соблюди`: непоро'чное и='хъ 
сожи'тельство пребыва'ти бл~говоли`, и= сподо'би я=` въ 
ста'рости масти'тjьй дости'гнути, чи'стымъ се'рдцемъ 
дjь'лающя за'пwвjьди твоя^.

Ты' бо _е=си` бг~ъ на'шъ, бг~ъ _е='же ми'ловати и= 
сп~са'ти, и= тебjь` сла'ву возсыла'емъ, со безнача'льнымъ 
твои'мъ _о=ц~е'мъ, и= всест~ы'мъ, и= бл~ги'мъ и= 
животворя'щимъ твои'мъ дх~омъ, ны'нjь и= при'снw, и= во 
вjь'ки вjькw'въ, а=ми'нь.

Дiа'конъ: Заступи`, сп~си`, поми'луй:

Дне` всегw` соверше'нна, свя'та:

А='гг~ла ми'рна, вjь'рна:

Проще'нiя и= w=ставле'нiя грjьхw'въ:

До'брыхъ и= поле'зныхъ душа'мъ:

Про'чее вре'мя живота` на'шегw:

Хр\стiа'нскiя кончи'ны живота`:

Соедине'нiе вjь'ры, и= прича'стiе:

Сщ~е'нникъ возглаша'етъ:

И= сподо'би на'съ вл\дко: Ли'къ: _О='ч~е на'шъ: 
Сщ~е'нникъ: Jа='кw твое` _е='сть цр\ство: А=ми'нь.

Сщ~е'нникъ: Ми'ръ всjь^мъ.

Главы^ ва'шя гд\севи приклони'те.

Та'же прино'сится _о='бщая ча'ша, и= бл~гословля'етъ 
ю=` сщ~е'нникъ, и= глаго'летъ мл~тву сiю`:

Бж~е, вся^ сотвори'вый крjь'постiю твое'ю, и= 
о_у=тверди'вый вселе'нную, и= о_у=краси'вый вjьне'цъ 
всjь'хъ сотворе'нныхъ w\т тебе`: и= ча'шу _о='бщую сiю` 
подава'яй сочетава'ющымся ко _о=бще'нiю бра'ка, 
бл~гослови` бл~гослове'нiемъ дх~о'внымъ.

Возгла'снw: Jа='кw бл~гослови'ся твое` и='мя, и= 
просла'вися твое` цр\ство:

Та'же взе'мъ сщ~е'нникъ въ ру'ки _о='бщую ча'шу, 
преподае'тъ и=`мъ три'жды, пе'рвjье му'жу, та'же женjь`. 
И= а='бiе взе'мъ и=`хъ сщ~е'нникъ w=браща'етъ jа='кw 
w='бразомъ кру'га, и= пое'тъ, во гла'съ _е~:

И=са'iе лику'й, дв~а и=мjь` во чре'вjь, и= роди` сн~а 
_е=мману'ила, бг~а же и= чл~вjь'ка, восто'къ и='мя 
_е=му`: _е=го'же велича'юще, дв~у о_у=бл~жа'емъ.

И=нi'и, гла'съ з~:

Ст~i'и мч~нцы, до'брjь страда'льчествовавшiи, и= 
вjьнча'вшiися, моли'теся ко гд\су поми'ловатися душа'мъ 
на'шымъ.

Сла'ва тебjь` хр\сте` бж~е, а=п\слwвъ похвало`, и= 
мч~нкwвъ ра'дованiе, и='хже про'повjьдь, тр\оца 
_е=диносу'щная.

И= взе'мъ вjьне'цъ жениха`, глаго'летъ:

Возвели'чися женише`, jа='коже а=враа'мъ, и= 
бл~гослови'ся jа='коже i=саа'къ, и= о_у=мно'жися jа='коже 
i=а'кwвъ, ходя'й въ ми'рjь, и= дjь'лаяй въ пра'вдjь 
за'пwвjьди бж~iя.

И= взе'мъ вjьне'цъ невjь'сты, глаго'летъ:

И= ты` невjь'сто, возвели'чися jа='коже са'рра, и= 
возвесели'ся jа='коже реве'кка, и= о_у=мно'жися jа='коже 
рахи'ль, веселя'щися w= свое'мъ му'жjь, храня'щи 
предjь'лы зако'на, зане` та'кw бл~говоли` бг~ъ.

Гд\су помо'лимся.

Та'же мл~тву:

Бж~е, бж~е на'шъ прише'дый въ ка'ну галiле'йскую, и= 
та'мошнiй бра'къ бл~гослови'вый, бл~гослови` и= рабы^ 
твоя^ сiя^, твои'мъ про'мысломъ ко _о=бще'нiю бра'ка 
сочета'вшыяся: бл~гослови` и='хъ вхо'ды и= и=схо'ды, 
о_у=мно'жи во бл~ги'хъ живо'тъ и='хъ: воспрiими` вjьнцы` 
и='хъ въ цр\ствiи твое'мъ, нескве'рны, и= непоро'чны, и= 
ненавjь'тны соблюда'яй во вjь'ки вjькw'въ.

Ли'къ: А=ми'нь.

Сщ~е'нникъ: Ми'ръ всjь^мъ.

Главы^ ва'шя гд\севи приклони'те.

И= мо'лится:

_О=ц~ъ, и= сн~ъ, и= ст~ы'й дх~ъ, всест~а'я, и= 
_е=диносу'щная, и= живонача'льная тр\оца, _е=ди'но 
бж~ество` и= цр\ство, да бл~гослови'тъ ва'съ, и= да 
пода'стъ ва'мъ долгожи'тiе, бл~гоча'дiе, преспjь'янiе 
живота` и= вjь'ры, и= да и=спо'лнитъ ва'съ всjь'хъ 
су'щихъ на земли` бл~ги'хъ: да сподо'битъ ва'съ и= 
w=бjьща'нныхъ бла^гъ воспрiя'тiя, мл~твами ст~ы'я бц\ды, 
и= всjь'хъ ст~ы'хъ, а=ми'нь.

Та'же вхо'дятъ, и= поздравля'ютъ и=`хъ, и= цjьлова'вше 
дру'гъ дру'га. И= быва'етъ w\тпу'стъ:

И='же въ ка'нjь галiле'йстjьй прише'ствiемъ свои'мъ 
че'стенъ бра'къ показа'вый, хр\сто'съ и='стинный бг~ъ 
на'шъ, мл~твами преч\стыя своея` мт~ре, ст~ы'хъ сла'вныхъ 
и= всехва'льныхъ а=п\слъ, ст~ы'хъ бг~овjьнча'нныхъ царе'й 
и= равноап\слwвъ, кwнстантi'на и= _е=ле'ны, ст~а'гw 
великомч~нка проко'пiа, и= всjь'хъ ст~ы'хъ, поми'луетъ и= 
сп~се'тъ на'съ, jа='кw бл~гъ и= чл~вjьколю'бецъ.




