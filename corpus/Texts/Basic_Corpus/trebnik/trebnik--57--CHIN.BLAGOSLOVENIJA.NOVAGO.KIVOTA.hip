<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва л~_е] Чи'нъ бл~гослове'нiя но'вагw кiвw'та,

и=ли` сосу'да, въ не'мже храни'мы бы'ти и='мутъ 
бж~е'ств_енныя хр\стw'вы та^йны.

Поста'влену су'щу столу`, и= ч\стнw покрове'нну пред\ъ 
ца'рскими две'рьми, и= на не'мъ но'вому кiвw'ту, i=ере'й 
и=схо'дитъ ца'рскими враты`, w=дjь'янъ въ _е=пiтрахи'ль 
и= фелw'нь, съ кади'льницею, и= покади'въ кр\стоwбра'знw 
кiвw'тъ, начина'етъ _о=бы'чнw:

Бл~гослове'нъ бг~ъ на'шъ: Чте'цъ: Цр~ю` небе'сный: 
Трист~о'е. _О='ч~е на'шъ: Jа='кw твое` _е='сть цр\ство: 
Чте'цъ: Гд\си поми'луй. в~_i. Прiиди'те, поклони'мся: 
три'жды.

И= _псало'мъ рл~а:

Помяни` гд\си дв~да, и= всю` кро'тость _е=гw`. Jа='кw 
кля'тся гд\севи, w=бjьща'ся бг~у i=а'кwвлю: А='ще вни'ду 
въ селе'нiе до'му моегw`, и=ли` взы'ду на _о='дръ 
посте'ли моея`: А='ще да'мъ со'нъ _о=чи'ма мои'ма, и= 
вjь'ждома мои'ма дрема'нiе, и= поко'й скранiа'ма мои'ма: 
До'ндеже w=бря'щу мjь'сто гд\севи, селе'нiе бг~у 
i=а'кwвлю. Се` слы'шахомъ я=` во _е=vfра'fjь, 
w=брjьто'хомъ я=` въ поля'хъ дубра'вы: Вни'демъ въ 
сел_е'нiя _е=гw`, поклони'мся на мjь'сто, и=дjь'же 
стоя'стjь но'зjь _е=гw`. Воскр\сни` гд\си въ поко'й 
тво'й, ты` и= кiвw'тъ ст~ы'ни твоея`. Сщ~е'нницы твои` 
w=блеку'тся пра'вдою, и= прп\дбнiи твои` возра'дуются. 
Дв~да ра'ди раба` твоегw`, не w\тврати` лице` 
пома'заннагw твоегw`. Кля'тся гд\сь дв~ду и='стиною, и= 
не w\тве'ржется _е=я`: w\т пло'да чре'ва твоегw` посажду` 
на пр\сто'лjь твое'мъ. А='ще сохраня'тъ сы'нове твои` 
завjь'тъ мо'й и= свидjь^нiя моя^ сiя^, и=`мже научу` я=`, 
и= сы'нове и='хъ до вjь'ка ся'дутъ на пр\сто'лjь твое'мъ. 
Jа='кw и=збра` гд\сь сiw'на, и=зво'ли и=` въ жили'ще 
себjь`. Се'й поко'й мо'й во вjь'къ вjь'ка, здjь` 
вселю'ся, jа='кw и=зво'лихъ и=`. Лови'тву _е=гw` 
бл~гословля'яй бл~гословлю`: ни'щыя _е=гw` насы'щу 
хлjь'бы. Сщ~е'нники _е=гw` w=блеку` во сп~се'нiе и= 
прп\дбнiи _е=гw` ра'достiю возра'дуются. Та'мw возращу` 
ро'гъ дв~дови, о_у=гото'вахъ свjьти'льникъ пома'занному 
моему`. Враги` _е=гw` w=блеку` студо'мъ, на не'мже 
процвjьте'тъ ст~ы'ня моя`.

Сла'ва, и= ны'нjь: А=ллилу'iа, три'жды.

Дiа'конъ: Гд\су помо'лимся.

Ли'къ: Гд\си поми'луй.

I=ере'й чте'тъ мл~тву сiю`:

Гд\си бж~е на'шъ, и=мjь'яй пр\сто'лъ нб~о, и= 
подно'жiе зе'млю, а='ще и= вся` тва'рь вмjьсти'ти тя` не 
мо'жетъ, ниже` о_у='мъ а='гг~льскiй и= человjь'ческiй 
вели'чество сла'вы твоея` пости'гнути, и= по достоя'нiю 
сказа'ти возмога'етъ: но ты` мл\срдiя ра'ди мл\сти и= 
человjьколю'бiя, во чре'вjь дв~и'честjьмъ неизрече'ннw 
вмjьсти'тися и=зво'лилъ _е=си`, и= чл~вjь'къ бы'въ, бг~ъ 
сы'й и='стиненъ, да человjь'ка себjь` присво'иши, под\ъ 
ви'димымъ ви'домъ хлjь'ба и= вiна`, пло'ть и= кро'вь 
свою` въ снjь'дь вjь^рнымъ да'лъ _е=си`. Jа='кw бг~ъ 
о_у='бw, а='ще и= вездjь` _е=си`, и= вся^ и=сполня'еши, 
но jа='коже бг~ъ и= чл~вjь'къ, на нб~си` w=десну'ю 
_о=ц~а`, и= на земли` въ прест~ы'хъ то'чiю тjь'ла и= 
кро'ве твоея` та'йнахъ и='стиннw бы'ти и=зволя'еши: 
тjь'мже ны'нjь смире'ннw молю' тя, при'зри мл\стивнw на 
мл~тву на'шу, и= на сосу'дъ се'й, въ сла'ву твою` 
соwруже'нный, и= бл~гослове'нiе твое` нб\сное низпосли` 
на'нь, бл~гослови`, w=чи'сти и= w=ст~и` _е=го`, во _е='же 
бы'ти _е=му` досто'йное вмjьсти'лище, но'вый же гро'бъ и= 
храни'лище ст~ы^мъ и= животворя'щымъ та'йнамъ прест~а'гw 
тjь'ла и= ч\стны'я кро'ве твоея`. Ты' бо _е=си` 
w=сщ~е'нiе на'ше, и= тебjь` сла'ву возсыла'емъ со 
безнача'льнымъ твои'мъ _о=ц~е'мъ, и= прест~ы'мъ, и= 
бл~ги'мъ, и= животворя'щимъ твои'мъ дх~омъ, ны'нjь и= 
при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

I=ере'й же, главу` приклони'въ, та'йнw чте'тъ мл~тву 
сiю`:

Гд\си бж~е на'шъ, приклони` о_у='хо твое` и= 
о_у=слы'ши мя`, и='же мл\сти ра'ди и= человjьколю'бiя съ 
на'ми неw\тсту'пнw до сконча'нiя вjь'ка пребыва'ти 
w=бjьща'лся _е=си`, и= посли` бл~года'ть прест~а'гw 
твоегw` дх~а, и= въ w=кропле'нiи сщ~е'нныя сея` воды`, 
бл~гослови` и= w=ст~и` сосу'дъ се'й, на хране'нiе 
бж~е'ственныхъ та^инъ тjь'ла и= кро'ве твоея` 
соwруже'нный.

И= возглаша'етъ: Ты' бо _е=си` бл~гословля'яй и= 
w=сщ~а'яй вся'ч_еская, хр\сте` бж~е на'шъ, и= тебjь` 
сла'ву возсыла'емъ, со безнача'льнымъ твои'мъ _о=ц~е'мъ, 
и= прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й же взе'мъ сщ~е'нную во'ду, кропи'тъ _е='ю 
кiвw'тъ, глаго'ля:

W=сщ~а'ется кiвw'тъ се'й бл~года'тiю прест~а'гw дх~а, 
w=кропле'нiемъ воды` сея` сщ~е'нныя, во и='мя _о=ц~а` и= 
сн~а, и= ст~а'гw дх~а, а=ми'нь. Три'жды.

Сотвори'въ же _о=бы'чный дневны'й w\тпу'стъ, взе'млетъ 
сщ~е'нный кiвw'тъ, и= w\тно'ситъ _е=го` на ст~у'ю 
трапе'зу, и= влага'етъ въ не'мъ бж~е'ств_енныя та^йны.
