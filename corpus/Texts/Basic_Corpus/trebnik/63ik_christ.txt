<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва м~а] Чи'нъ бл~гослове'нiя и= w=сщ~е'нiя i=кw'ны 
хр\сто'вы, пра'здникwвъ гд\скихъ, _е=ди'ныя, и=ли` 
мно'гихъ.

Поста'влену су'щу пред\ъ а=мвw'номъ столу`, ч\стнw 
покрове'ну, и= на не'мъ w='бразъ сп~совъ, и=ли` мнw'ги 
w='бразы, _е=ли'кw и=`хъ бу'детъ, i=ере'й въ 
_е=пiтрахи'ль и= фелw'нь w=дjь'янъ, кр\стоwбра'знw 
покади'въ w='бразъ, начина'етъ _о=бы'чнw: Бл~гослове'нъ 
бг~ъ на'шъ: Чте'цъ: Цр~ю` нб\сный: Трист~о'е: и= по 
_О='ч~е на'шъ: Jа='кw твое` _е='сть цр\ство: Гд\си 
поми'луй, в~_i. Сла'ва, и= ны'нjь: Прiиди'те, 
поклони'мся: три'жды.

И= _псало'мъ п~и:

Мл\сти твоя^ гд\си во вjь'къ воспою`, ро'дъ и= ро'дъ 
возвjьщу` и='стину твою` о_у=сты` мои'ми. Зане` ре'клъ 
_е=си`: въ вjь'къ мл\сть сози'ждется, на нб~сjь'хъ 
о_у=гото'вится и='стина твоя`. Завjьща'хъ завjь'тъ 
и=збра^ннымъ мои^мъ, кля'хся дв~ду рабу` моему`: До 
вjь'ка о_у=гото'ваю сjь'мя твое`, и= сози'жду въ ро'дъ и= 
ро'дъ пр\сто'лъ тво'й. И=сповjь'дятъ нб~са` чудеса` твоя^ 
гд\си, и='бо и='стину твою` въ цр~кви ст~ы'хъ. Jа='кw 
кто` во _о='блацjьхъ о_у=равни'тся гд\севи, 
о_у=подо'бится гд\севи въ сынjь'хъ бж~iихъ; Бг~ъ 
прославля'емь въ совjь'тjь ст~ы'хъ, ве'лiй и= стра'шенъ 
_е='сть над\ъ всjь'ми _о=кре'стными _е=гw`. Гд\си бж~е 
си'лъ, кто` подо'бенъ тебjь`; си'ленъ _е=си` гд\си, и= 
и='стина твоя` _о='крестъ тебе`. Ты` вл\дчествуеши 
держа'вою морско'ю, возмуще'нiе же во'лнъ _е=гw` ты` 
о_у=кроча'еши. Ты` смири'лъ _е=си`, jа='кw jа='звена 
го'рдаго, мы'шцею си'лы твоея` расточи'лъ _е=си` враги` 
твоя^. Твоя^ су'ть нб~са`, и= твоя` _е='сть земля`, 
вселе'нную и= и=сполне'нiе _е=я` ты` w=снова'лъ _е=си`. 
Сjь'веръ и= мо'ре ты` созда'лъ _е=си`: fавw'ръ и= 
_е=рмw'нъ w= и='мени твое'мъ возра'дуетася. Твоя` мы'шца 
съ си'лою: да о_у=крjьпи'тся рука` твоя`, и= вознесе'тся 
десни'ца твоя`. Пра'вда и= судьба` о_у=гото'ванiе 
пр\сто'ла твоегw`: мл\сть и= и='стина пред\ъи'детjь 
пред\ъ лице'мъ твои'мъ. Бл~же'ни лю'дiе вjь'дущiи 
воскликнове'нiе: гд\си во свjь'тjь лица` твоегw` 
по'йдутъ, И= w= и='мени твое'мъ возра'дуются ве'сь де'нь, 
и= пра'вдою твое'ю вознесу'тся. Jа='кw похвала` си'лы 
и='хъ ты` _е=си`, и= во бл~говоле'нiи твое'мъ вознесе'тся 
ро'гъ на'шъ.

Сла'ва, и= ны'нjь: А=ллилу'iа, три'жды.

Дiа'конъ: Гд\су помо'лимся.

Ли'къ: Гд\си поми'луй.

I=ере'й же чте'тъ мл~тву сiю`:

Гд\си бж~е вседержи'телю, бж~е _о=т_е'цъ на'шихъ, 
хотя'й лю'ди твоя^, и=збра'ннагw i=зра'иля, w\т пре'лести 
i=дwлослуже'нiя и=зба'вити, и= въ позна'нiи и= служе'нiи 
тебjь` _е=ди'ному и='стинному бг~у всегда` неw\тсту'пнw 
и=мjь'ти, _е='же не твори'ти себjь` w='браза и= подо'бiя 
тебjь` и='стинному бг~у сопроти'внагw, во _е='же jа='кw 
бг~у кла'нятися и= служи'ти _е=му`, преще'нiемъ 
запрети'лъ _е=си`. Па'ки же подw'бiя и= w='бразы, и='миже 
не чу'ждыхъ ло'жныхъ богw'въ, но тебе` _е=ди'нагw 
и='стиннагw бг~а прест~о'е и= великолjь'пое и='мя 
сла'вится, мwv"се'омъ пе'рвjье въ твое'мъ зако'нномъ 
ст~и'лищи, над\ъ кiвw'томъ свидjь'нiя херувi^ма два` 
зла'та, два' же о_у= о_у=глw'въ w=чище'нiя поста'вити, на 
_о=по'нахъ же мно'жество херувi'мwвъ дjь'ломъ шве'ннымъ 
о_у=стро'ити и= соwружи'ти повелjь'лъ _е=си`: и= 
соломw'номъ въ _о=лтарjь` херувi^ма два`, w\т дре'ва 
кv"парi'са зла'томъ w=б\ъя'та поста'влена бы'ста: кiвw'тъ 
же, въ не'мже скрижа^ли завjь'та ка'менни, ста'мна 
злата`, и= а=арw'новъ же'злъ бя'ху, jа='кw тi'и съ 
людьми` ту` су'щiи, и= сла'вы твоея` вели'чество 
зна'менующiи, и= па'мять твои'хъ пресла'вныхъ чуде'съ и= 
бл~годjья'нiй и=мjь'ющiи, [а='ще и= дjь'ло ру'къ 
человjь'ческихъ бя'ху] со стра'хомъ и= тре'петомъ и= 
бл~голjь'пнымъ поклоне'нiемъ, кажде'нiемъ же и= пред\ъ 
тjь'ми моле'нiемъ, чти'ти сiя^ повелjь'лъ _е=си`, и= 
че'сть _о='ную, jа='кw тебjь` самому` w\тда'нную, 
мл\стивнw прiима'лъ _е=си`. Во и=сполне'нiи же време'нъ 
посла'лъ _е=си` _е=диноро'днаго сн~а твоего`, гд\са 
на'шего i=и~са хр\ста`, ражда'емаго w\т жены`, при'снw же 
дв~ы мр~i'и, и='же зра'къ раба` прiи'мъ и= въ подо'бiи 
чл~вjь'честjьмъ бы'въ, подо'бiе своегw` преч\стагw 
w='браза, нерукотворе'ннw къ своему` прест~о'му лицу` 
о_у=бру'съ приложи'въ, и=з\ъwбрази`, и= а='vгарю 
_е=де'сскому кня'зю посла`, и= тjь'мъ w\т неду'га того` 
и=сцjьли`, и= всjь^мъ вjь'рою къ тому` приходя'щымъ и= 
кла'няющымся, неисч_е'тная и=сцjьл_е'нiя и= мнw'гая 
бл~годjья^нiя чудодjь'йствуя подава'ше. И= мы` о_у=`бо, 
_w бл~гi'й вседержи'телю вл\дко, се'й w='бразъ [и=ли` 
сiя^ w='бразы] возлю'бленнагw сн~а твоегw`, въ 
воспомина'нiе сп~си'тельнагw воплоще'нiя, и= w= всjь'хъ 
пресла'вныхъ _е=гw` чуде'съ и= бл~годjья'нiй, jа='же на 
земли`, jа='кw чл~вjь'къ jа=ви'вся, человjь'ческому ро'ду 
показа`, не бг~отворя'ще соwружи'хомъ, но вjь'дуще, 
jа='кw по'честь w='браза на первоwбра'зное восхо'дитъ, 
пред\ъ твои'мъ вели'чествомъ ч\стнw предложи'хомъ, и= 
припада'юще прилjь'жнw мо'лимъ: при'зри мл\стивнw на ны` 
и= на w='бразъ се'й [и=ли` на w='бразы сiя^] и= 
воплоще'нiя и= jа=вле'нiя ра'ди _е=диноро'днагw сн~а 
твоегw`, въ _е=гw'же воспомина'нiе се'й [и=ли` сiя^] 
о_у=стро'ихомъ, посли` на'нь [и=ли` на ня`] твое` нб\сное 
бл~гослове'нiе и= и= бл~года'ть прест~а'гw дх~а, и= 
бл~гослови` и= w=ст~и` _е=го` [и=ли` я=`]: пода'ждь 
_е=му` [и=ли` и=`мъ] си'лу цjьле'бну, и= всjь'хъ ко'зней 
дiа'вольскихъ прогони'тельну, и= и=спо'лни _е=го` [и=ли` 
я=`] бл~гослове'нiя и= крjь'пости _о='нагw ст~а'гw 
нерукотворе'ннагw w='браза, ю='же w\т прикоснове'нiя 
ст~а'гw и= преч\стагw лица` возлю'бленнагw сн~а твоегw` 
бога'тнw стяжа`, во _е='же си'ламъ и= чудес_е'мъ тjь'мъ 
[и=ли` тjь'ми] къ о_у=твержде'нiю правосла'вныя вjь'ры, 
и= сп~се'нiю вjь'рныхъ люде'й твои'хъ дjь'йствоватися, и= 
во _е='же всjь^мъ тебjь` и= _е=диноро'дному твоему` сн~у 
и= прест~о'му дх~у пред\ъ ни'мъ кла'няющымся, и= вjь'рнw 
призыва'ющымъ, и= прилjь'жнw моля'щымся о_у=слы^шаннымъ 
бы'ти, и= мл\сть привлещи` твоегw` чл~вjьколю'бiя, и= 
бл~года'ть получи'ти. Ты' бо _е=си` w=сщ~е'нiе на'ше, и= 
тебjь` сла'ву возсыла'емъ со _е=диноро'днымъ твои'мъ 
сн~омъ, и= прест~ы'мъ, и= бл~ги'мъ и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

I=ере'й же чте'тъ та'йнw мл~тву сiю`:

Вонми` гд\си бж~е мо'й w\т ст~а'гw жили'ща, и= w\т 
пр\сто'ла сла'вы цр\ствiя твоегw`, и= мл\стивнw посли` 
бл~гослове'нiе твое` ст~о'е на w='бразъ се'й [и=ли` на 
w='бразы сiя^], и= въ w=кропле'нiи воды` сея` сщ~е'нныя, 
бл~гослови` и= w=ст~и` _е=го` [и=ли` я=`] и= да'ждь 
_е=му` [и=ли` и=`мъ] си'лу цjьле'бну, вся'кiя болjь'зни 
и= неду'га, вся'кихъ дiа'вольскихъ ко'зней прогони'тельну 
w\т всjь'хъ вjь'рнw къ нему` [и=ли` къ ни^мъ] 
прибjьга'ющихъ, и= пред\ъ тjь'мъ [и=ли` тjь'ми] тебjь` 
кла'няющихся, моля'щымъ же ся, и= прибjьга'ющымъ: и= 
всегда` о_у=слы'шана и= бл~гопрiя'тна тебjь` да бу'детъ 
и='хъ мольба`.

И= возглаша'етъ: Бл~года'тiю и= щедро'тами 
_е=диноро'днагw сн~а твоегw`, съ ни'мже бл~гослове'нъ 
_е=си` и= съ прест~ы'мъ и= бл~ги'мъ и= животворя'щимъ 
твои'мъ дх~омъ, ны'нjь и= при'снw, и= во вjь'ки вjькw'въ.

Ли'къ: А=ми'нь.

I=ере'й же кропи'тъ сщ~е'нною водо'ю w='бразъ, 
глаго'ля: W=сщ~а'ется w='бразъ се'й [и=ли` w='бразы сiя^] 
бл~года'тiю прест~а'гw дх~а, w=кропле'нiемъ сщ~е'нныя 
воды` сея`, во и='мя _о=ц~а`, и= сн~а, и= ст~а'гw дх~а, 
а=ми'нь. Три'жды.

А='бiе же i=ере'й кади'тъ w='бразъ, и= покланя'ется, 
поя` и=ли` глаго'ля тропа'рь се'й, гла'съ в~:

Преч\стому твоему` w='бразу покланя'емся бл~гi'й, 
прося'ще проще'нiя прегрjьше'нiй на'шихъ, хр\сте` бж~е: 
во'лею бо бл~говоли'лъ _е=си` пло'тiю взы'ти на кр\стъ, 
да и=зба'виши, jа=`же созда'лъ _е=си`, w\т рабо'ты 
вра'жiя. тjь'мъ бл~года'рственнw вопiе'мъ ти`: ра'дости 
и=спо'лнилъ _е=си` вся^ сп~се на'шъ, прише'дый спасти` 
мi'ръ.

Лобза'въ же w='бразъ, глаго'летъ:

Сла'ва, и= ны'нjь, гла'съ д~: Бж~е'ственный тво'й 
зра'къ на i=кw'нjь и=з\ъwбразу'юще хр\сте` бж~е, _е='же 
w\т дв~ы рж\ство` твое` jа='снw разумjьва'емъ: чудеса' же 
твоя^ неизглагw'ланная, и= во'льное распя'тiе 
воспомина'юще, проповjь'дуемъ. w\тню'дуже бjь'сове 
прогоня'ются стра'хомъ, sлосла'внiи же въ печа'лехъ 
рыда'ютъ, jа='кw си^мъ соприча^стницы.

И= а='бiе твори'тъ w\тпу'стъ се'й:

И='же неизрече'ннымъ смотре'нiемъ пре'жде своея` 
во'льныя стр\сти, и=зво'ливый на о_у=бру'сjь 
нерукотворе'ннw и=з\ъwбрази'ти преч\стагw и= 
бл~гочеловjь'чнагw своегw` лица` w='бразъ, хр\сто'съ 
и='стинный бг~ъ на'шъ, мл~твами преч\стыя своея` мт~ре, 
и= всjь'хъ ст~ы'хъ свои'хъ, поми'луетъ и= сп~се'тъ на'съ, 
jа='кw бл~гъ и= чл~вjьколю'бецъ.

И= полага'етъ w='бразъ ч\стнw на свое'мъ мjь'стjь, 
бл~годаря` бг~а.
