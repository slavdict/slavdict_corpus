<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

[гл\ва к~в] Послjь'дованiе вели'кагw w=сщ~е'нiя воды` 
ст~ы'хъ бг~оявле'нiй.

По _е='же рещи` сщ~е'ннику заамвw'нную мл~тву, 
и=схо'димъ вси` ко крести'льницjь, пред\ъиду'щымъ 
свjьщено'сц_емъ, по ни'хъ же дiа'конwмъ и= сщ~е'нникwмъ, 
со _е=v\глiемъ и= кади'ломъ, бра'тiи пою'щымъ настоя'щыя 
тропари`. Гла'съ и~:

Гла'съ гд\снь на вода'хъ вопiе'тъ, глаго'ля: 
прiиди'те, прiими'те вси` дх~а прему'дрости, дх~а 
ра'зума, дх~а стра'ха бж~iя, jа='вльшагwся хр\ста`. 
Три'жды.

Дне'сь во'дъ w=свяща'ется _е=стество`, и= 
раздjьля'ется i=_орда'нъ, и= свои'хъ во'дъ возвраща'етъ 
струи^, вл\дку зря` креща'ема. Два'жды.

Jа='кw чл~вjь'къ на рjьку` прише'лъ _е=си` хр\сте` 
цр~ю`, и= ра'бское креще'нiе прiя'ти тщи'шися бл~же, w\т 
пр\дте'чеву руку^, грjь^хъ ра'ди на'шихъ, чл~вjьколю'бче. 
Два'жды.

Сла'ва, и= ны'нjь, гла'съ то'йже:

Ко гла'су вопiю'щагw въ пусты'ни, о_у=гото'вайте пу'ть 
гд\сень, прише'лъ _е=си` гд\си, зра'къ ра'бiй прiи'мъ, 
креще'нiя прося`, не вjь'дый грjьха`: ви'дjьша тя` во'ды, 
и= о_у=боя'шася. тре'петенъ бы'сть предте'ча, и= возопи` 
глаго'ля: ка'кw просвjьти'тъ свjьти'льникъ свjь'та; ка'кw 
ру'ку положи'тъ ра'бъ на вл\дку; w=святи` мене` и= во'ды 
сп~се, взе'мляй мi'ра грjь'хъ.

И= а='бiе ста'въ о_у= крести'льницы, глаго'летъ 
дiа'конъ: Прему'дрость.

И= чте'цъ:

Проро'чества и=са'iина чте'нiе: [глава` л~_е.]

Та'кw глаго'летъ гд\сь: да возвесели'тся пусты'ня 
жа'ждущая, да возра'дуется пусты'ня, и= процвjьте'тъ 
jа='кw крi'нъ, и= да прозя'бнетъ, и= вся^ возвеселя'тся. 
И= возра'дуются пусты^нная i=_орда'нова, и= сла'ва 
лiва'нова дана` бы'сть _е='й, и= че'сть карми'лова: и= 
лю'дiе мои` о_у='зрятъ сла'ву гд\сню, и= высоту` бж~iю. 
О_у=крjьпи'теся ру'ки w=сла'бл_еныя, и= колjь^на 
разсла'бл_еная о_у=тjь'шитеся. И= рцы'те малоду^шнымъ 
мы'слiю, о_у=крjьпи'теся, и= не бо'йтеся: се` бг~ъ на'шъ 
су'дъ воздае'тъ, то'й прiи'детъ и= сп~се'тъ на'съ. Тогда` 
w\тве'рзутся _о=чеса` слjьпы'хъ и= о_у=шеса` глухи'хъ 
о_у=слы'шатъ. Тогда` ско'читъ хромы'й jа='кw _е=ле'нь, и= 
jа='сенъ бу'детъ я=зы'къ гугни'выхъ: jа='кw прорази'ся въ 
пусты'ни вода`, и= де'брь въ земли` жа'ждущей. И= бу'детъ 
безвw'дная въ бла^та, и= въ жа'ждущей земли` и=сто'чникъ 
воды` бу'детъ. та'мw бу'детъ весе'лiе пти'цъ, водворе'нiе 
сv'рiнwвъ, и= тро'стiй и= бла'та. Та'мw бу'детъ пу'ть 
чи'стъ, и= пу'ть свя'тъ нарече'тся: и= не мимои'детъ 
та'мw нечи'стъ, ниже` бу'детъ та'мw пу'ть нечи'стый, 
разсjь'яннiи же по'йдутъ по нему`, и= не заблу'дятъ. И= 
не бу'детъ та'мw льва`, ниже` sвjьре'й лю'тыхъ взы'детъ 
на'нь, ниже` w=бря'щется та'мw: но по'йдутъ по нему` 
и=зба'вленнiи, и= со'браннiи w\т гд\са. И= w=братя'тся и= 
прiи'дутъ въ сiw'нъ съ весе'лiемъ и= ра'достiю, и= 
весе'лiе вjь'чное над\ъ главо'ю и='хъ, хвала` и= 
ра'дованiе и= весе'лiе пости'гнетъ и=`хъ, w\тбjьже` 
болjь'знь, печа'ль и= воздыха'нiе.

Проро'чества и=са'iина чте'нiе: [глава` н~_е.]

Та'кw глаго'летъ гд\сь: жа'ждущiи на во'ду и=ди'те, и= 
_е=ли'цы не и='мате сребра`, ше'дше купи'те, и= jа=ди'те 
и= пi'йте, без\ъ сребра` и= цjьны`, вiно` и= ту'къ. 
Вску'ю цjьните` сребро` не въ хлjь'бы, и= тру'дъ ва'шъ не 
въ сы'тость; послу'шайте мене`, и= снjь'сте блага^я, и= 
наслади'тся во бл~ги'хъ душа` ва'ша. Внима'йте о_у=ши'ма 
ва'шима, и= послjь'дуйте пут_е'мъ мои^мъ: о_у=слы'шите 
мене`, и= жива` бу'детъ во бл~ги'хъ душа` ва'ша. и= 
завjьща'ю ва'мъ завjь'тъ вjь'ченъ, преподw'бная дв~дwва 
вjь^рная. Се` свидjь'тельство во jа=зы'цjьхъ да'хъ _е=го` 
кня'зя и= повели'теля во jа=зы'цjьхъ. Се` jа=зы'цы, и=`же 
не вjь'дяху тя`, призову'тъ тя`, и= лю'дiе, и=`же не 
позна'ша тя`, къ тебjь` прибjь'гнутъ: ра'ди гд\са бг~а 
твоегw` и= ст~а'гw, i=зра'илева jа='кw просла'вихъ тя`: 
Взыщи'те бг~а, и= внегда` ва'мъ w=брjьсти` _е=го`, 
призови'те: _е=гда' же а='ще прибли'жится ва'мъ. да 
w=ста'витъ нечести'вый пути^ своя^, и= му'жъ беззако'нный 
совjь'ты своя^. И= w=брати'теся ко гд\су бг~у ва'шему, и= 
поми'ловани бу'дете, jа='кw помно'гу w=ста'витъ грjьхи` 
ва'шя. Не су'ть бо совjь'ти мои`, jа='коже совjь'ти 
ва'ши: ниже` jа='коже путiе` ва'ши, путiе` мои`, 
глаго'летъ гд\сь. Но jа='коже w\тстои'тъ нб~о w\т земли`, 
та'кw w\тстои'тъ пу'ть мо'й w\т путе'й ва'шихъ, и= 
размышл_е'нiя ва^ша w\т мы'сли моея`. Jа='коже бо а='ще 
сни'детъ до'ждь и=ли` снjь'гъ съ нб~се`, и= не 
возврати'тся w\тту'ду, до'ндеже о_у=пои'тъ зе'млю, и= 
роди'тъ и= прозя'бнетъ, и= да'стъ сjь'мя сjь'ющему, и= 
хлjь'бъ въ снjь'дь: Та'кw бу'детъ глаго'лъ мо'й, и='же 
а='ще и=зы'детъ и=з\ъ о_у='стъ мои'хъ, и= не w=брати'тся 
ко мнjь` то'щъ, до'ндеже а='ще сконча'етъ вся^, _е=ли^ка 
восхотjь'хъ, и= поспjьшу` пути^ моя^, и= повелjь^нiя 
моя^. Весе'лiемъ бо и=зы'дете, и= ра'достiю научи'теся: 
го'ры бо и= хо'лми ско'чатъ, жду'ще ва'съ въ ра'дости, и= 
вся^ древеса` с_е'льная воспле'щутъ вjь'твьми. И= 
вмjь'стw дра'чiя, взы'детъ кv"парi'съ, вмjь'стw же 
кропи'вы, взы'детъ мv"рсi'на: и= бу'детъ гд\сь во и='мя 
и= въ зна'менiе вjь'чное, и= не w=скудjь'етъ.

Проро'чества и=са'iина чте'нiе: [глава` в~_i.]

Та'кw глаго'летъ гд\сь: почерпи'те во'ду съ 
весе'лiемъ, w\т и=стw'чникъ сп~се'нiя. И= рече'ши въ 
де'нь _о='нъ: и=сповjь'дайтеся гд\севи, и= призови'те 
и='мя _е=гw`, возвjьсти'те во jа=зы'цjьхъ сла'ву _е=гw`: 
помяни'те, jа='кw вознесе'ся и='мя _е=гw`. По'йте и='мя 
гд\сне, jа='кw высw'кая сотвори`: возвjьсти'те сiя^ по 
все'й земли`. Ра'дуйтеся и= весели'теся живу'щiи въ 
сiw'нjь, jа='кw вознесе'ся ст~ы'й i=и~левъ посредjь` 
_е=гw`.

Дiа'конъ: Прему'дрость.

Чте'цъ, прокi'менъ, гла'съ г~:

Гд\сь просвjьще'нiе мое`, и= сп~си'тель мо'й, когw` 
о_у=бою'ся;

Стi'хъ: Гд\сь защи'титель живота` моегw`, w\т когw` 
о_у=страшу'ся;

А=по'столъ къ корi'нfянwмъ, зача'ло рм~г, w\т полу`:

Бра'тiе, не хощу` ва'съ не вjь'дjьти, jа='кw _о=тцы` 
на'ши вси` под\ъ _о='блакомъ бы'ша, и= вси` сквозjь` 
мо'ре проидо'ша: И= вси` въ мwv"се'а крести'шася, во 
_о='блацjь и= въ мо'ри: И= вси` то'жде бра'шно дх~о'вное 
jа=до'ша: И= вси` то'жде пи'во дх~о'вное пи'ша: пiя'ху бо 
w\т дх~о'внагw послjь'дующагw ка'мене: ка'мень же бjь` 
хр\сто'съ.

А=ллилу'iа, гла'съ д~.

Стi'хъ: Гла'съ гд\снь на вода'хъ, бг~ъ сла'вы 
возгремjь`, гд\сь на вода'хъ мно'гихъ.

_Е=v\глiе w\т ма'рка, зача'ло в~:

Во вре'мя _о='но, прiи'де i=и~съ w\т назаре'та 
галiле'йскагw, и= крести'ся w\т i=wа'нна во i=_орда'нjь. 
И= а='бiе восходя` w\т воды`, ви'дjь разводя^щася нб~са`, 
и= дх~ъ jа='кw го'лубь сходя'щь на'нь. И= гла'съ бы'сть 
съ нб~се`: ты` _е=си` сн~ъ мо'й возлю'бленный, w= не'мже 
бл~говоли'хъ.

Дiа'конъ же глаго'летъ _е=ктенiю`:

Ми'ромъ гд\су помо'лимся.

W= свы'шнjьмъ ми'рjь:

W= ми'рjь всегw` мi'ра:

W= ст~jь'мъ хра'мjь се'мъ:

W= ст~jь'йшемъ прави'тельствующемъ сv"но'дjь:

W= бл~гочести'вjьйшемъ, самодержа'внjьйшемъ, вели'комъ 
гд\срjь на'шемъ i=мпера'торjь нiкола'jь 
а=ле_кса'ндровичjь всея` рwссi'и: и= w= супру'гjь _е=гw`, 
бл~гочести'вjьйшей гд\срнjь, i=мператрi'цjь 
а=ле_кса'ндрjь fео'дwровнjь:

W= ма'тери _е=гw`, бл~гочести'вjьйшей гд\срнjь, 
i=мператрi'цjь марi'и fео'дwровнjь: w= наслjь'дникjь 
_е=гw`, бл~говjь'рномъ гд\срjь, цесаре'вичjь и= вели'комъ 
кн~зjь а=ле_ксi'и нiкола'евичjь, и= w= все'мъ 
ца'рствующемъ до'мjь:

W= пособи'ти и= покори'ти:

W= гра'дjь се'мъ: [А='ще въ монастырjь`: w= ст~jь'й 
_о=би'тели се'й:]

W= бл~горастворе'нiи возду'хwвъ:

W= пла'вающихъ, путеше'ствующихъ:

W= _е='же w=святи'тися вода'мъ си^мъ, си'лою и= 
дjь'йствiемъ и= наи'тiемъ ст~а'гw дх~а, гд\су помо'лимся.

W= _е='же снизходи'ти на во'ды сiя^ w=чисти'тельному 
пресу'щныя тр\оцы дjь'йству, гд\су помо'лимся.

W= _е='же дарова'тися и=`мъ бл~года'ти и=збавле'нiя, 
бл~гослове'нiю i=_орда'нову, си'лою и= дjь'йствомъ и= 
наи'тiемъ ст~а'гw дх~а, гд\су помо'лимся.

W= _е='же сокруши'тися сатанjь` под\ъ нога'ма на'шима 
вско'рjь, и= разори'тися вся'кому совjь'ту лука'вому 
дви'жимому на ны`, гд\су помо'лимся.

Jа='кw да гд\сь бг~ъ и='зметъ на'съ w\т вся'кагw 
навjь'та, и= и=скуше'нiя сопроти'вника, и= досто'йны 
содjь'лаетъ w=бjьща'нныхъ бла^гъ, гд\су помо'лимся.

W= _е='же просвjьти'тися на'мъ просвjьще'нiемъ ра'зума 
и= бл~гоче'стiя, наи'тiемъ ст~а'гw дх~а, гд\су 
помо'лимся.

W= _е='же низпосла'ти гд\су бг~у бл~гослове'нiе 
i=_орда'ново, и= w=ст~и'ти во'ды сiя^, гд\су помо'лимся.

W= _е='же бы'ти водjь` се'й, w=сщ~е'нiя да'ру, 
грjьхw'въ и=збавле'нiю, во и=сцjьле'нiе души` и= тjь'ла, 
и= на вся'кую по'льзу и=зря'дную, гд\су помо'лимся.

W= _е='же бы'ти водjь` се'й ска'чущей въ жи'знь 
вjь'чную, гд\су помо'лимся.

W= _е='же jа=ви'тися се'й w\тгна'нiю вся'кагw навjь'та 
ви'димыхъ и= неви'димыхъ вра^гъ, гд\су помо'лимся.

W= че'рплющихъ и= _е='млющихъ ю=` во w=сщ~е'нiе 
домw'въ, гд\су помо'лимся.

W= _е='же бы'ти се'й, во w=чище'нiе ду'шъ и= тjьле'съ, 
всjь^мъ вjь'рою че'рплющымъ же и= причаща'ющымся w\т 
нея`, гд\су помо'лимся.

W= _е='же сподо'битися на'мъ и=спо'лнитися w=сщ~е'нiя, 
во'дъ си'хъ причаще'нiемъ, неви'димымъ jа=вле'нiемъ 
ст~а'гw дх~а, гд\су помо'лимся.

W= _е='же о_у=слы'шати гд\су бг~у гла'съ моле'нiя 
на'съ грjь'шныхъ, и= поми'ловати на'съ, гд\су помо'лимся.

W= и=зба'витися на'мъ w\т вся'кiя ско'рби:

Заступи`, сп~си`, поми'луй:

Прест~у'ю, преч\стую, пребл~гослове'нную:

Си^мъ глаго'л_емымъ, сщ~е'нникъ та'йнw мл~тву сiю` 
глаго'летъ:

Гд\си i=и~се хр\сте`, _е=диноро'дный сн~е, сы'й въ 
нjь'дрjь _о='ч~и, и='стинный бж~е, и=сто'чниче жи'зни и= 
безсме'ртiя: свjь'те w\т свjь'та, прише'дый въ мi'ръ, 
_е='же просвjьти'ти _е=го`, w=зари` на'шу мы'сль ст~ы'мъ 
твои'мъ дх~омъ, и= прiими` на'съ, вели'чество и= 
бл~годаре'нiе тебjь` принося'щихъ, w= jа=`же w\т вjь'ка 
ди'вныхъ твои'хъ великодjь'йствiихъ, и= _е='же въ 
послjь^днiя вjь'ки сп~си'тельномъ твое'мъ смотре'нiи, въ 
не'мже въ на'ше немощно'е и= ни'щее w=дjь'явся 
смjьше'нiе, и= рабw'тнымъ мjь'рамъ снизше'дый, и='же 
всjь'хъ цр~ю`, _е=ще` и= ра'бскою руко'ю во i=_орда'нjь 
кр\сти'тися претерпjь'лъ _е=си`: да водно'е _е=стество` 
w=ст~и'въ безгрjь'шне, путесотвори'ши на'мъ, _е='же 
водо'ю и= дх~омъ па'ки рожде'нiе, и= къ пе'рвому на'съ 
о_у=стро'иши свобожде'нiю: _е=гw'же бж~е'ственнагw 
та'инства воспомина'нiе пра'зднующе, мо'лимся тебjь` 
вл\дко чл~вjьколю'бче, воскропи` и= на ны` недостw'йныя 
рабы^ твоя^, по бж~е'ственному твоему` w=бjьща'нiю, во'ду 
чи'сту, твоегw` бл~гоутро'бiя да'ръ, во _е='же над\ъ 
водо'ю се'ю проше'нiю на'съ грjь'шныхъ бл~гопрiя'тну 
бы'ти твое'ю бл~гостiю, и= бл~гослове'нiю твоему` _е='й, 
на'мъ же и= всjь^мъ вjь^рнымъ лю'демъ твои^мъ 
дарова'тися, въ сла'ву ст~а'гw и= покланя'емагw твоегw` 
и='мене. Jа='кw подоба'етъ тебjь` вся'кая сла'ва, че'сть 
и= поклоне'нiе, со безнача'льнымъ твои'мъ _о=ц~е'мъ, и= 
прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь, и= при'снw, и= во вjь'ки вjькw'въ.

И= ре'къ въ себjь`: А=ми'нь.

Дiа'кону же и=спо'лншу _е=ктенiю`, начина'етъ 
сщ~е'нникъ велегла'снw мл~тву сiю`:

Ве'лiй _е=си` гд\си, и= чу^дна дjьла` твоя^, и= 
ниеди'но же сло'во дово'льно бу'детъ къ пjь'нiю чуде'съ 
твои'хъ. Три'жды.

Ты' бо хотjь'нiемъ w\т не су'щихъ во _е='же бы'ти 
приведы'й вся'ч_еская, твое'ю держа'вою содержи'ши 
тва'рь, и= твои'мъ про'мысломъ стро'иши мi'ръ. Ты` w\т 
четы'рехъ стiхi'й тва'рь сочини'вый, четы'рьми времены` 
кру'гъ лjь'та вjьнча'лъ _е=си`. Тебе` трепе'щутъ 
о_у='мныя вся^ си^лы: тебе` пое'тъ со'лнце, тебе` 
сла'витъ луна`, тебjь` прису'тствуютъ sвjь'зды: тебе` 
слу'шаетъ свjь'тъ, тебе` трепе'щутъ б_е'здны, тебjь` 
рабо'таютъ и=сто'чницы. Ты` просте'рлъ _е=си` нб~о jа='кw 
ко'жу: ты` о_у=тверди'лъ _е=си` зе'млю на вода'хъ: ты` 
w=гради'лъ _е=си` мо'ре песко'мъ: ты` ко w\тдыха'нi_емъ 
возду'хъ и=злiя'лъ _е=си`. А='гг~льскiя си^лы тебjь` 
слу'жатъ: а=рха'гг~льстiи ли'цы тебjь` кла'няются: 
много_очи'тiи херувi'ми, и= шестокрила'тiи, серафi'ми, 
_о='крестъ стоя'ще и= w=блета'юще, стра'хомъ 
непристу'пныя сла'вы твоея` покрыва'ются. Ты' бо бг~ъ 
сы'й неwпи'санный, безнача'льный же и= неизглаго'ланный, 
прише'лъ _е=си` на зе'млю, зра'къ раба` прiи'мъ, въ 
подо'бiи чл~вjь'честjьмъ бы'въ: не бо` терпjь'лъ _е=си` 
вл\дко, мл\срдiя ра'ди мл\сти твоея`, зрjь'ти w\т 
дiа'вола му'чима ро'да человjь'ча, но прише'лъ _е=си`, и= 
сп~слъ _е=си` на'съ. и=сповjь'дуемъ бл~года'ть, 
проповjь'дуемъ мл\сть, не таи'мъ бл~годjья'нiя: 
_е=стества` на'шегw ро'ды свободи'лъ _е=си`, дв~ственную 
w=святи'лъ _е=си` о_у=тро'бу рж\ство'мъ твои'мъ, вся` 
тва'рь воспjьва'етъ тя` jа='вльшагося. Ты' бо бг~ъ на'шъ, 
на земли` jа=ви'лся _е=си`, и= съ человjь'ки пожи'лъ 
_е=си`: ты` и= i=_орда^нскiя струи^ w=ст~и'лъ _е=си`, съ 
нб~се` низпосла'вый ст~а'го твоего` дх~а, и= главы^ та'мw 
гнjьздя'щихся сокруши'лъ _е=си` sмi_е'въ.

И= сiе` о_у='бw сщ~е'нникъ глаго'ля три'жды, и= во'ду 
руко'ю бл~гословля'етъ на кi'йждо стi'хъ:

Са'мъ о_у='бw чл~вjьколю'бче цр~ю`, прiиди` и= ны'нjь 
наи'тiемъ ст~а'гw твоегw` дх~а, и= w=святи` во'ду сiю`.

И= да'ждь _е='й бл~года'ть и=збавле'нiя, 
бл~гослове'нiе i=_орда'ново: сотвори` ю=` нетлjь'нiя 
и=сто'чникъ, w=сщ~е'нiя да'ръ, грjьхw'въ разрjьше'нiе, 
неду'гwвъ и=сцjьле'нiе, де'мwнwвъ губи'тельну, 
сопроти^внымъ си'ламъ непристу'пну, а='гг~льскiя 
крjь'пости и=спо'лнену: да вси` почерпа'ющiи и= 
причаща'ющiися и=мjь'ютъ ю=` ко w=чище'нiю ду'шъ и= 
тjьле'съ, ко и=сцjьле'нiю страсте'й, ко w=сщ~е'нiю 
домw'въ, и= ко вся'кой по'льзjь и=зря'дну. Ты' бо _е=си` 
бг~ъ на'шъ, и='же водо'ю и= дх~омъ w=бнови'вый 
w=бетша'вшее грjьхо'мъ _е=стество` на'ше. ты` _е=си` бг~ъ 
на'шъ, водо'ю потопи'вый при нw'и грjь'хъ. ты` _е=си` 
бг~ъ на'шъ, и='же мо'ремъ свободи'вый w\т рабо'ты 
фараw'ни мwv"се'омъ ро'дъ _е=вре'йскiй. ты' бо _е=си` 
бг~ъ на'шъ, разрази'вый ка'мень въ пусты'ни, и= потеко'ша 
во'ды, и= пото'цы наводни'шася, и= жа'ждущыя лю'ди твоя^ 
насы'тивый. ты` _е=си` бг~ъ на'шъ, и='же водо'ю и= 
_о=гне'мъ премjьни'вый и=лiе'ю i=и~ля w\т пре'лести 
ваа'ловы. Са'мъ и= ны'нjь вл\дко, w=ст~и` во'ду сiю` 
дх~омъ твои'мъ ст~ы'мъ. Три'жды.

Да'ждь же всjь^мъ прикаса'ющымся _е='й и= 
причаща'ющымся, и= ма'жущымся _е='ю, w=сщ~е'нiе, 
здра'вiе, w=чище'нiе и= бл~гослове'нiе.

И= сп~си` гд\си раба` твоего` бл~гочести'вjьйшаго, 
самодержа'внjьйшаго, вели'каго гд\сря на'шего 
i=мпера'тора нiкола'я а=ле_кса'ндровича всея` рwссi'и. 
Три'жды.

И= супру'гу _е=гw`, бл~гочести'вjьйшую гд\срню, 
i=мператрi'цу а=ле_кса'ндру fео'дwровну.

И= ма'терь _е=гw`, бл~гочести'вjьйшую гд\срню, 
i=мператрi'цу марi'ю fео'дwровну, наслjь'дника _е=гw`, 
бл~говjь'рнагw гд\сря цесаре'вича и= вели'кагw кн~зя 
а=ле_ксi'я нiкола'евича, и= ве'сь ца'рствующiй до'мъ.

Сп~си` гд\си, и= поми'луй ст~jь'йшiй 
прави'тельствующiй сv"но'дъ.

И= сохрани` и=`хъ под\ъ кро'вомъ твои'мъ въ ми'рjь, 
покори` и=`мъ вся'каго врага` и= супоста'та, да'руй и=`мъ 
вся^ jа=`же ко сп~се'нiю прош_е'нiя и= жи'знь вjь'чную: 
да и= стiхi'ами, и= человjь'ки, и= а='гг~лы, ви'димыми и= 
неви'димыми сла'вится твое` прест~о'е и='мя, со _о=ц~е'мъ 
и= ст~ы'мъ дх~омъ, ны'нjь и= при'снw, и= во вjь'ки 
вjькw'въ, а=ми'нь.

Сщ~е'нникъ: Ми'ръ всjь^мъ.

Ли'къ: И= ду'хови твоему`.

Дiа'конъ: Главы^ ва'шя гд\севи приклони'те.

Ли'къ: Тебjь` гд\си.

Сщ~е'нникъ прикло'нься мо'лится:

Приклони` гд\си о_у='хо твое`, и= о_у=слы'ши ны`, 
и='же во i=_орда'нjь кр\сти'тися и=зво'ливый, и= 
w=ст~и'вый во'ды, бл~гослови` всjь'хъ на'съ, и=`же 
преклоне'нiемъ своея` вы'и назна'менающихъ рабо'тное 
воwбраже'нiе: и= сподо'би на'съ и=спо'лнитися w=сщ~е'нiя 
твоегw`, воды` сея` причаще'нiемъ: и= да бу'детъ на'мъ 
гд\си, во здра'вiе души` и= тjь'ла.

Возглаше'нiе: Ты' бо _е=си` w=сщ~е'нiе на'ше, и= 
тебjь` сла'ву и= бл~годаре'нiе и= поклоне'нiе 
возсыла'емъ, со безнача'льнымъ твои'мъ _о=ц~е'мъ и= 
прест~ы'мъ, и= бл~ги'мъ, и= животворя'щимъ твои'мъ 
дх~омъ, ны'нjь и= при'снw, и= во вjь'ки вjькw'въ, 
а=ми'нь.

И= а='бiе бл~гословля'я во'ду кр\стови'днw ч\стны'мъ 
кр\сто'мъ, погружа'етъ и=` пра'вw, низводя` въ во'ду, и= 
возводя`, держа` _е=го` _о=бjь'ма рука'ма, поя` 
настоя'щiй тропа'рь, во гла'съ а~:

Во i=_орда'нjь креща'ющуся тебjь` гд\си, тр\оческое 
jа=ви'ся поклоне'нiе: роди'телевъ бо гла'съ 
свидjь'тельствоваше тебjь`, возлю'бленнагw тя` сн~а 
и=мену'я: и= дх~ъ въ ви'дjь голуби'нjь и=звjь'ствоваше 
словесе` о_у=твержде'нiе. jа=вле'йся хр\сте` бж~е, и= 
мi'ръ просвjьще'й, сла'ва тебjь`.

Пjьвц_е'мъ то'же пою'щымъ.

Па'ки второ'е, та'коже кр\сто'мъ зна'менуетъ во'ды. И= 
тре'тiе та'кожде. И= взе'мъ сщ~е'нникъ сщ~е'нную во'ду на 
блю'до, и= w=брати'тся на за'падъ лице'мъ, въ лjь'вой 
руцjь` держа` кр\стъ, въ пра'вой же васiлки`.

И= прихо'дитъ пре'жде настоя'тель, и= цjьлу'етъ 
ч\стны'й кр\стъ, и= зна'менуетъ _е=го` сщ~е'нникъ по 
лицу` васiлко'мъ со сщ~е'нною водо'ю.

Та'же сщ~е'нницы прихо'дятъ по чи'ну своему`. По 
тому'же чи'ну и= вся^ бра'тiя.

Пое'тся же тогда` тропа'рь: Во i=_орда'нjь креща'ющуся 
тебjь` гд\си: мно'гащи, до'ндеже w=ст~я'тся вся^ бра'тiя 
водны'мъ кропле'нiемъ.

И= а='бiе вхо'димъ во хра'мъ, пою'ще самогла'сенъ, 
гла'съ s~:

Воспои'мъ вjь'рнiи, _е='же w= на'съ бж~iя 
бл~годjья'нiя вели'чество: w= на'шемъ бо прегрjьше'нiи 
бы'въ человjь'къ, на'шимъ w=чище'нiемъ w=чища'ется во 
i=_орда'нjь, _е=ди'нъ чи'стый и= нетлjь'нный, w=сщ~а'яй 
мене` и= во'ды, и= главы^ sмi_е'въ сокруша'яй въ водjь`. 
почерпе'мъ о_у='бw во'ду съ весе'лiемъ, бра'тiе: 
бл~года'ть бо дх~а вjь'рнw почерпа'ющымъ, неви'димw 
подава'ется w\т хр\ста` бг~а, и= сп~са ду'шъ на'шихъ.

Та'же, Бу'ди и='мя гд\сне бл~гослове'но: три'жды.

И= _псало'мъ л~г: Бл~гословлю` гд\са на вся'кое 
вре'мя.

И= пре'жде пи'вше w=сщ~е'нную во'ду, взе'млемъ w\т 
сщ~е'нника а=нтi'дwръ.

И= быва'етъ соверше'нный w\тпу'стъ:

И='же во i=_орда'нjь кр\сти'тися и=зво'ливый w\т 
i=wа'нна, на'шегw ра'ди сп~се'нiя, хр\сто'съ и='стинный 
бг~ъ на'шъ, мл~твами преч\стыя своея` мт~ре, и= всjь'хъ 
ст~ы'хъ, поми'луетъ и= сп~се'тъ на'съ, jа='кw бл~гъ и= 
чл~вjьколю'бецъ.


