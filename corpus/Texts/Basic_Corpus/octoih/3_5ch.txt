<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 435)

%[Въ сре'ду ве'чера%],

на Гд\си воззва'хъ, стiхи^ры ст~ы^мъ а=п\слwмъ, 
гла'съ г~

Подо'бенъ: Ве'лiя му'ч_еникъ:

Стi'хъ: А='ще беззакw'нiя на'зриши гд\си, гд\си, 
кто` постои'тъ; jа='кw о_у= тебе` w=чище'нiе _е='сть.

Мл~твами честны'хъ и= бж~е'ственныхъ а=п\слъ 
твои'хъ, чл~вjьколю'бче ще'дрый, _е=ди'не ми'лостиве, 
смире'нiе твое` пода'ждь рабw'мъ твои^мъ, и= сп~си` w\т 
бjь'дъ воспjьва'ющихъ тя`, и= вjь'рою покланя'ющихся.

Стi'хъ: И='мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

_Е=гда` на престо'лjьхъ _о=боюна'десятихъ ся'дете 
со всjь'хъ судiе'ю, суди'ти вся'кой тва'ри: не w=сужде'на 
мя` покажи'те, и= тьмы` и= вся'кагw томле'нiя и=зба'вите 
благода'тели мои`, бж~е'ственнiи а=п\столи.

Стi'хъ: W\т стра'жи о_у='треннiя до но'щи, w\т 
стра'жи о_у='треннiя да о_у=пова'етъ i=и~ль на гд\са. (с. 
436)

W\т стрjь'лъ нечести'вагw и=зба'вите мя`, jа='кw 
бж~iи самови'дцы, о_у=гаша'юще _е=гw` кова^рства: и= 
w=роси'те мя` духо'вною росо'ю, ва'съ молю` му'дрiи 
бл~года'тели мои`, бж~е'ственнiи а=п\сли.

Та'же въ мине'и стiхи^ры ст~о'му. А='ще нjь'сть 
мине'и, и='ны стiхи^ры ст~о'му и= вели'кому чудотво'рцу 
нiкола'ю: гла'съ и= подо'бенъ то'йже.

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

О_у=я'звенъ бы'хъ _о=кая'нный sмiи'нымъ 
о_у=грызе'нiемъ, и= лежу` пове'рженъ ме'ртвъ без\ъ 
дыха'нiя: бо'дренною твое'ю мольбо'ю возста'ви мя` 
вско'рjь, всеблаже'нне ст~и'телю, да сла'влю твою` 
скоропослушли'вую бл~года'ть.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

О_у=ма` моегw` помрачи'вшася sлы'ми помышле'ньми, 
и= лежа'ща предви'дя, ника'коже престае'тъ ловле'ньми на 
мя` льстивому'дрый: но jа='кw бг~ъ о_у=ще'дри и= спаси' 
мя, нiкола'а мл~твами.

Стi'хъ: Jа='кw о_у=тверди'ся мл\сть _е=гw` на 
на'съ и= и='стина гд\сня пребыва'етъ во вjь'къ.

Вели'кое сп~се'нiе всjь^мъ на'мъ jа=ви'лся _е=си`, 
нiко'лае пребл~же'нне: и=збавля'еши бо вся'ческихъ бjь'дъ 
и= напа'стей рабы^ твоя^, и= и=скуше'нiй и= неду'гwвъ и= 
w=бстоя'нiя, и= врагw'въ неви'димыхъ.

Сла'ва, и= ны'нjь, бг~оро'диченъ: Ве'лiя чуде'съ 
твои'хъ ч\стая, си'ла: и=збавля'еши бо w\т бjь'дъ, и= 
сп~са'еши w\т сме'рти, и= восхища'еши w\т напа'стей 
ненача'емыхъ, и= скw'рби разрjьша'еши, и= согрjьш_е'нiя 
человjь'кwвъ w\те'млеши.

Та'же, Свjь'те ти'хiй: Прокi'менъ дне`.

На стiхо'внjь стiхи^ры а=п\сльскiя, гла'съ г~:

Во всю` зе'млю и=зы'де вjьща'нiе ва'ше ст~i'и 
а=п\сли, i='дwльскую пре'лесть разруши'сте, бг~оразу'мiе 
проповjь'давше: се` (с. 437) до'брый по'двигъ ва'шъ 
_е='сть блаже'ннiи. сегw` ра'ди пое'мъ, и= славосло'вимъ 
па^мяти ва'шя.

Стi'хъ: Къ тебjь` возведо'хъ _о='чи мои`, 
живу'щему на нб~си`. се` jа='кw _о='чи ра^бъ въ руку` 
госпо'дiй свои'хъ, jа='кw _о='чи рабы'ни въ руку` 
госпожи` своея`: та'кw _о='чи на'ши ко гд\су бг~у 
на'шему, до'ндеже о_у=ще'дритъ ны`.

Живоно'снагw вiногра'да су'ще ло'зiе, сла'внiи 
а=п\сли, пло'дъ бл~гоче'стiя са'ми ся бг~у принесо'сте. 
тjь'мже дерзнове'нiе и=му'ще къ нему`, проси'те дарова'ти 
ми'ръ, и= ве'лiю ми'лость душа'мъ на'шымъ.

Стi'хъ: Поми'луй на'съ гд\си, поми'луй на'съ, 
jа='кw по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ и= 
о_у=ничиже'нiя го'рдыхъ.

Му'ч_еницы твои` гд\си, вjь'рою о_у=тве'рждшеся, 
и= наде'ждею о_у=крjь'пльшеся, любо'вiю кр\ста` твоегw` 
душе'внw соедини'вшеся, вра'жiе мучи'тельство разруши'ша: 
и= о_у=лучи'вше вjьнцы`, со безпло'тными мо'лятся w= 
душа'хъ на'шихъ.

Сла'ва, и= ны'нjь, бг~оро'диченъ: Вельми` 
согрjьша'юща мя` _о=трокови'це, и=схити` вели'кою твое'ю 
мл~твою пла'мене ну'жднагw: и= и=спра'ви чи'стая твои'ми 
мольба'ми, ко спаси'т_ельнымъ стезя'мъ наставля'ющи мя`, 
мт~рними твои'ми мл~твами.

%[Въ сре'ду на повече'рiи%],

канw'нъ моле'бный къ прест~jь'й бц\дjь, гла'съ г~.

%[Пjь'снь а~%]

I=рмо'съ: Во'ды дре'вле ма'нiемъ бж~е'ственнымъ во 
_е=ди'но со'нмище совокупи'вый, и= раздjьли'вый мо'ре 
i=и~льт_ескимъ лю'демъ, се'й бг~ъ на'шъ, препросла'вленъ 
_е='сть: тому` _е=ди'ному пои'мъ, jа='кw просла'вися. (с. 
438)

Стена'нiе ми` о_у='бw пода'ждь бц\де сокруше'нное, 
и= сле'зу душе'вную, jа='кw да мои'хъ мно'гихъ 
прегрjьше'нiй пла'чуся, и= со'вjьсти неисправле'нiя 
_о=трокови'це, и= о_у=молю` мл\срдiе твое`.

По'мыслы пополза'яся, и= впа'дая въ бе'здну 
поги'бели, твое` дв~о ны'нjь молю` заступле'нiе: 
о_у=тверди` непоколеби'мо неможе'нiе о_у=ма` моегw` на 
ка'мени тве'рдjьмъ бж~iихъ за'повjьдей.

Сла'ва: Смоко'вницу ношу` безпло'дiя, и= бою'ся 
посjьче'нiя и= при`, да не во _о='гнь по'слетъ мя` 
зижди'тель мо'й бг~ъ. вл\дчце предвари'вши, покая'нiя мя` 
дjь'лы плодоно'сна сотвори`, да сла'влю тя`.

И= ны'нjь: Jа='кw непоро'ченъ хра'мъ цр~е'въ, 
страстьми` безмjь'стными w=скве'рншееся се'рдце мое`, 
молю'ся, w=чи'сти преч\стая, цjьлому'дрiемъ же и= 
чи'стымъ житiе'мъ, и= дjь'лы w=богати` бг~облагода'тная.

%[Пjь'снь г~%]

I=рмо'съ: И='же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

Борю'щiи и= w=скорбля'ющiи мя` мно'зи су'ть, и= 
нjь'сть w=сла'бы w=брjьсти` и=збавле'нiя w\т w=быше'дшихъ 
мя`: но не пре'зри ч\стая моле'нiя моегw`.

W=тягче'нъ мно'жествомъ sлы'хъ, и= мно'гими 
прегрjьше'нiи мои'ми, къ высотjь` нб\снjьй воззрjь'ти не 
могу`: но ты` w=ставле'нiе ми` пода'ждь, преч\стая.

Сла'ва: Расто'ргнути смире'нную мою` ду'шу sмi'й 
лука'вый по вся^ дни^ покуша'ется: но сему` сокруши` 
бц\де душетлjь^нныя зу'бы.

И= ны'нjь: И=зба'ви мя` бц\де вся'кiя w=держа'щiя 
бjьды`, и= грjьхо'вныя бу'ри раба` твоего`: и= къ 
сп~си'тельному мя` приста'нищу напра'ви твои'ми мл~твами. 
(с. 439)

%[Пjь'снь д~%]

I=рмо'съ: Положи'лъ _е=си` къ на'мъ тве'рдую 
любо'вь гд\си, _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'ва си'лjь твое'й гд\си.

Трепе'щу помышля'я грjьхw'въ мои'хъ пучи'ну, и= 
сопроти'вныхъ помышле'нiй лю'тое и= вели'кое волне'нiе: 
но ты` w=корми`, и= къ тишинjь` напра'ви мя` преч\стая.

Недовjь'дjьнiе тя'жкое ду'шу мою` ны'нjь пости'же, 
неразу'мiе и= забве'нiе sлы'хъ, jа=`же въ житiи` 
содjь'яхъ: но ты` о_у='бw преч\стая, на покая'нiе 
содjь'янныхъ мно'ю наведи' мя.

Сла'ва: _О='гнь страсте'й сле'зными струя'ми 
о_у=гаси`, и= о_у=давля'ющее мо'й о_у='мъ жите'йское 
треволне'нiе, и= те'рнiе попали` _о=гне'мъ дх~а 
бг~ороди'тельнице: ты' бо покро'въ ми` _е=си` и= 
похвала`.

И= ны'нjь: Молво'ю напа'стей и= треволне'нiй ве'сь 
потопля'емь _е='смь лука'выми по'мыслы, и= во глубину` 
w\тча'янiя при'снw низвлеко'мь, вопiю' ти: вл\дчце сп~си' 
мя раба` твоего`.

%[Пjь'снь _е~%]

I=рмо'съ: Jа='кw ви'дjь и=са'iа _о=бра'знw на 
престо'лjь превознесе'на бг~а, w\т а='гг~лъ сла'вы 
дорv"носи'ма, _w _о=кая'нный, вопiя'ше, а='зъ: 
прови'дjьхъ бо воплоща'ема бг~а, свjь'та невече'рня, и= 
ми'ромъ влады'чествующа.

Души` моея` болjь^зни, и= пло'ти неможе'нiе вjь'си 
вл\дчце, и= о_у=ма` моегw` гни'лость и= непостоя'тельное. 
тjь'мже сподо'би мя` мл\сти и= бл~года'ти твоея`, да тя` 
сла'влю спаса'емь кро'вомъ твои'мъ.

Не затвори' ми мл\срдiя щедро'тъ твои'хъ, вл\дчце 
всенепоро'чная: но во о_у=миле'нiи приходя'щему къ тебjь` 
пода'ждь твоя^ ми'лwсти, и= лю'тыхъ премjьне'нiе и= 
проще'нiе, jа='кw да благода'рнw пою` вели^чiя твоя^. (с. 
440)

Сла'ва: О_у=мно'жишася дв~о ненави'дящiи мя` 
всу'е, и= w=скорбля'ющiи ны'нjь, па'че вла^съ главы` 
моея` ч\стая, и='щуще расто'ргнути, и= снjь'дь сотвори'ти 
себjь`: си'хъ о_у='бw студа` и=спо'лнши возврати`.

И= ны'нjь: Jа='же мi'рови ми'ръ, и= сп~се'нiе 
всjь^мъ пода'вшая, jа='кw бж~е'ственный ми'ръ поро'ждши 
дв~о, бра'нь страсте'й души` моея` и= тjь'ла, чи'стая, 
о_у=мири` стра'хомъ и= любо'вiю сп~са хр\ста`.

%[Пjь'снь s~%]

I=рмо'съ: Бе'здна послjь'дняя грjьхw'въ w=бы'де 
мя`, и= и=счеза'етъ ду'хъ мо'й: но простры'й вл\дко 
высо'кую твою` мы'шцу, jа='кw петра' мя о_у=пра'вителю 
спаси`.

Въ дjь'лjь и= сло'вjь и= дjья'нiи, нjь'сть sлjь` 
пожи'вша на земли`, jа='коже а='зъ: тjь'мже твоегw` 
прошу` вл\дчце чл~вjьколю'бiя, о_у=лучи'ти ми'лwсти.

Дjья^нiя sлы'хъ прегрjьше'нiй, печа^ли ражда'ютъ 
всjь^мъ тjь'мже го'рькими напа'стьми w=держи'ми _е=смы` 
ны'нjь: помози` на'мъ, jа='же _е=ди'на хр\стiа'нwмъ 
сп~се'нiе.

Сла'ва: И= ражда'еши, и= чиста` по рж\ствjь` 
jа=ви'лася _е=си` бц\де дв~о. тjь'мже моли` твое` 
рж\ство` при'снw, да и=зба'вимся w\т вся'кагw вре'да 
вра'жiя твои` раби`.

И= ны'нjь: Мл~твами пречи'стыя мт~ре твоея`, и= 
всjь'хъ пр\орw'къ и= му'ч_еникъ, и= свяще'нныхъ 
о_у=ч_ени'къ, сло'ве бж~iй пода'ждь на'мъ ми'ръ, и= 
w=чище'нiе прегрjьше'нiй.

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ г~:

Все` житiе` мое` въ лjь'ности мно'зjь преидо'хъ 
пречи'стая, и= ны'нjь прибли'жихся ко и=схо'ду моегw` 
вре'мене, и= о_у=страши'хся w\т врагw'въ мои'хъ, да не 
расто'ргнутъ ду'шу мою` всенепоро'чная, и= въ поги'бели 
мя` глубину` w\тпу'стятъ: но о_у=ще'дри раба` твоего` 
дв~о, и= и=зба'ви мя` си'хъ w=sлобле'нiя. (с. 441)

%[Пjь'снь з~%]

I=рмо'съ: Jа='коже дре'вле благоч_ести'выя три` 
_о='троки w=роси'лъ _е=си` въ пла'мени халде'йстjьмъ, 
свjь'тлымъ бж~ества` _о=гне'мъ и= на'съ w=зари`, 
бл~гослове'нъ _е=си`, взыва'ющыя, бж~е _о=т_е'цъ на'шихъ.

Тебе` мт~рь бж~iю чи'стую и= непоро'чную, 
w=скверне'нный тjь'ломъ и= душе'ю, и= _о=каля'нный 
дjья'ньми нечи'стыми, молю` вл\дчце, надjь'яся на мл\сть 
твою` о_у=ще'дри мя` преч\стая.

Прегрjьше'нiй мои'хъ мно'жество, и= sлы'хъ 
и=спыта'нiе, недоумjь'нiемъ мя` препира'етъ sjьлw`, и= во 
w\тча'янiя влече'тъ мя` глубину`: но ты` пречи'стая 
вл\дчце, спаси' мя погиба'ющаго, и= лю'тjь потопля'ема.

Сла'ва: Мно'жествомъ щедро'тъ твоея` бл~гости, 
грjьхw'въ на'шихъ мно'жество пре'зри бл~же, и= 
благопремjь'ненъ бу'ди немо'лчнw зову'щымъ: бл~гослове'нъ 
_е=си` гд\си бж~е _о=т_е'цъ на'шихъ.

И= ны'нjь: W\т бре'нiя страсте'й, и= глубины` 
скорбе'й, и= напа'стей жите'йскихъ, привлецы` на'съ къ 
безстра'стiю чи'стая, и= ра'достному весе'лiю, 
благослове'нная, зову'щихъ: ты` _е=си` _е=ди'на 
бг~облагода'тная.

%[Пjь'снь и~%]

I=рмо'съ: Веще'ственнагw _о=гня` пла'мень 
невеще'ственнымъ о_у=вяди'ша, бг~озри'мiи _о='троцы, и= 
поя'ху: бл~гослови'те вся^ дjьла` гд\сня гд\са.

Сласте'й го'ресть чу^вства вся^ тjьл_е'сная 
проше'дши, ду'шу мою` безмjь'стнw w=каля'етъ, и= въ 
сме'рть влече'тъ: вл\дчце мi'ра, бу'ди ми` сп~се'нiе.

На тя` ду'шу, и= се'рдце, и= тjь'ло возложи'хъ: не 
и='мамъ бо и=ны'я наде'жды ра'звjь тебе` вл\дчце, _е='юже 
получу` ми'лwсти. тjь'мже ми` пода'ждь бога'тую твою` 
мл\сть и= бл~года'ть.

Сла'ва: Sмi'й мя` jа='домъ приползну'въ, плотско'ю 
сла'стiю _о=кая'нную ду'шу мою` лю'тjь о_у=мори`: но 
w=живи` сiю` сопроти'вными лjьчба'ми, ч\стая, твои'ми 
мл~твами. (с. 442)

И= ны'нjь: Jа='же бг~а и= сп~са ро'ждшая, 
миронача'льника, того` моли`, ми'ръ мi'рови посла'ти 
вско'рjь, jа='кw да въ ми'рjь того` славосло'вимъ.

%[Пjь'снь f~%]

I=рмо'съ: Тебе` неwпали'мую купину`, и= ст~у'ю 
дв~у, мт~рь свjь'та, и= бц\ду, наде'жду всjь'хъ на'съ 
велича'емъ.

Скве'рну стра'стныхъ помышле'нiй моегw` о_у=ма` 
w=чи'сти ч\стая, въ безстра'стiя ри'зу свjь'тлую 
w=дjьва'ющи мя`.

W\тве'рзи ми` дв~о бж~_е'ственныя вхо'ды 
покая'нiя, вхо'ды страсте'й и= сласте'й мои'хъ 
загражда'ющи, и= возбраня'ющи си'лою твое'ю.

Сла'ва: О_у=слы'ши гла'съ стена'нiя моегw`, и= 
гла'съ пла'ча моегw`, и= пода'ждь w=чище'нiе и= сп~се'нiе 
_о=кая'ннjьй мое'й души`, дв~о всенепоро'чная.

И= ны'нjь: Ви'дjь данiи'лъ пр\оро'къ твое` 
рождество` дв~о, ви'дjь рjьсноти'внw вои'стинну, и='же на 
престо'лjь ви'дjь, _е=го'же де'ньми ве'тхаго возгласи`.

Та'же, Досто'йно _е='сть: И= покло'нъ. 
Трист~о'е, и= по _О='ч~е на'шъ: тропари`, и= про'чее 
_о=бы'чное, и= w\тпу'стъ.

%[Въ четверто'къ о_у='тра%],

по а~-мъ стiхосло'вiи сjьда'ленъ, гла'съ г~:

Прiиди'те вси`, а=п\слы восхва'лимъ jа='кw 
ко'рмчыя: i='дwльскую бо пре'лесть о_у=праздни'ша, и= къ 
свjь'ту жи'зни возведо'ша, и= въ тр\оцу вjь'ровати 
научи'ша. тjь'мже дне'сь па'мять и='хъ честну'ю 
соверша'юще вjь'рнiи, сла'вимъ хр\ста` бг~а на'шего.

Стi'хъ: Во всю` зе'млю и=зы'де вjьща'нiе и='хъ, и= 
въ концы` вселе'нныя глаго'лы и='хъ.

А=п\слъ твои'хъ па'мять о_у=ясни'лъ _е=си` гд\си, 
jа='кw всеси'ленъ, jа='кw о_у=крjьпи'лъ _е=си` и=`хъ, 
стр\сте'мъ твои^мъ (с. 443) подо'битися, и= побjьди'ша 
му'жески вра'жiю си'лу. тjь'мже и= прiя'ша и=сцjьле'нiй 
благода^ти: тjь'хъ мл~твами чл~вjьколю'бче, ми'ръ 
пода'ждь лю'демъ твои^мъ.

Сла'ва, и= ны'нjь, бг~оро'диченъ: Непостижи'маго 
и= неwпи'саннаго, _е=диносу'щнаго безнача'льному _о=ц~у`, 
во чре'во твое` та'йнw вмjьсти'ла _е=си` бц\де. _е=ди'но 
и= несмjь'сно w\т тр\оцы бж~ество` разумjь'хомъ, рж\ство` 
твое` въ мi'рjь сла'вяще. тjь'мже и= бл~года'рнw вопiе'мъ 
ти`: ра'дуйся w=бра'дованная.

По в~-мъ стiхосло'вiи сjьда'льны, гла'съ г~:

Всю` напои'ша зе'млю струя'ми а=п\сли, бж~iя 
сло'ва, и= возрасте` кла'съ вjь'ры, и= концы` вселе'нныя 
напо'лни: пле'велы бо вся^ посjько'ша. тjь'мже всjь'хъ 
хр\сту` бг~у приведо'ша, креща'юще тjь'хъ въ тр\оцу 
несозда'нную.

Стi'хъ: Нб~са` повjь'даютъ сла'ву бж~iю, творе'нiе 
же руку` _е=гw` возвjьща'етъ тве'рдь.

И= па'ки глаго'лемъ то'йже сjьда'ленъ.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Стр\стоте'рпцы ст~i'и, моли'те ми'лостиваго бг~а, 
да прегрjьше'нiй w=ставле'нiе пода'стъ душа'мъ на'шымъ.

Сла'ва, и= ны'нjь, бг~оро'диченъ: Пр\оро'цы 
проповjь'даша, а=п\сли научи'ша, му'ч_еницы 
и=сповjь'даша, и= мы` вjь'ровахомъ бц\ду тя` вои'стинну 
су'щую: тjь'мже и= велича'емъ рж\ство` твое`, преч\стая.

По г~-мъ стiхосло'вiи сjьда'льны, гла'съ г~:

А=п\слы твоя^ хр\сте`, въ концы` земны^я посла'лъ 
_е=си`, jа='кw мл\срдъ, jа='кw и=з\ъwщре'ныя си'льнjь 
стрjь'лы, закала'ющя вся'кое нече'стiе и= sлосу'етствiе, 
и= насажда'ющя сп~си'т_ельная о_у=ч_е'нiя: тjь'хъ 
мольба'ми ще'дре, ми'ръ пода'ждь душа'мъ на'шымъ.

Тебе` проповjь'дника и='стины, и= пресвjь'тлаго 
свjьти'льника мi'ру, хва'ляще воспjьва'емъ нiко'лае, и= 
вопiе'мъ вjь'рою моля'щеся: jа='коже непови^нныя w\т 
сме'рти и=схи'тилъ (с. 444) _е=си`: та'кw свя'те, и= 
на'съ w\т бjь'дъ и= скорбе'й и= вся'кагw и=зба'ви лю'тагw 
w=sлобле'нiя.

Сла'ва, и= ны'нjь, бг~оро'диченъ: 
О_у=мертви'вшуюся ду'шу мою` согрjьше'ньми мно'гими, 
всенепоро'чная вл\дчце: w=живи`, jа='кw дерзнове'нiе 
ма'тернее къ сн~у твоему` и=му'щи: ты' бо _е=ди'на 
родила` _е=си` па'че о_у=ма` и= смы'сла сло'во 
собезнача'льное _о=ц~у` и= дх~у, живо'тъ и= нетлjь'нiе 
мi'ру да'рующа при'снw, и= ве'лiю мл\сть.

Канw'нъ ст~ы^мъ сла^внымъ и= всехва^льнымъ 
а=п\слwмъ. Творе'нiе fеофа'ново. Гла'съ г~.

%[Пjь'снь а~%]

I=рмо'съ: Во'ды дре'вле, ма'нiемъ бж~е'ственнымъ, 
во _е=ди'но со'нмище совокупи'вый, и= раздjьли'вый мо'ре 
i=и~льт_ескимъ лю'демъ: се'й бг~ъ на'шъ, препросла'вленъ 
_е='сть: тому` _е=ди'ному пои'мъ, jа='кw просла'вися.

Цр~кw'вныя столпы`, w=снова^нiя вjь'ры, 
бл~гоч_е'стная о_у=твержд_е'нiя, и= вjь^рныя вся^ 
о_у=твержда'ющая, прiиди'те о_у=бл~жи'мъ сщ~_е'нныя 
а=п\слы, jа='кw да мольба'ми и='хъ спасе'мся. 
[Два'жды.]

Са'мъ себе` пре'жде суда` блу'дный о_у=боя'вся 
w=сужда'ю, sла^я бо дjьла` безчи'сл_енная стяжа'хъ. 
тjь'мже молю'ся ти` прв\дный судiе`: w\тча'яннаго мя` 
сп~си` бж~е'ственными мольба'ми а=п\слъ твои'хъ.

Непревра'тнiи столпы` бл~гоче'стiя, прельще'нiемъ 
мя` вра'жiимъ препя'таго, и= на земли` лежа'щаго и= 
бjь'дствующаго, и= недоумjьва'ющагося и=спра'вите, jа='кw 
да w=бря'щу w=ставле'нiе, w= ни'хже согрjьши'хъ.

Бг~оро'диченъ: Со ст~ы'ми пр\оро'ки, со а=п\слы, 
и= мч~нки, и=з\ъ тебе` вопло'щшагося гд\са, прилjь'жнw 
чи'стая моли`, jа='кw да плотскi^я на'шя вся^ стра^сти 
о_у=мертви'тъ, и= живо'тъ вjь'чный на'мъ да'руетъ. (с. 
445)

Другi'й канw'нъ, ст~о'му и= вели'кому чудотво'рцу 
нiкола'ю. Творе'нiе i=w'сифово. Гла'съ г~.

%[Пjь'снь а~%]

I=рмо'съ: Пои'мъ гд\севи, сотво'ршему ди^вная 
чудеса` въ чермнjь'мъ мо'ри: по'нтомъ бо покры` 
проти^вныя, и= спасе` i=и~ля. тому` _е=ди'ному пои'мъ, 
jа='кw просла'вися.

Пресвjь'тлаго свjьти'льника неугаси'маго, на 
земли` су'щаго столпа`, и= къ приста'нищу бж~е'ственному 
призыва'юща, и=`же волна'ми жите'йскими при'снw 
потопля'емiи, нiкола'а вси` почти'мъ, и= любо'вiю 
о_у=блажи'мъ.

Си'лою бж~iею всебл~же'нне о_у=крjьпля'емь, 
ре'вность бл~гоче'стiя по ра'зуму стяжа'лъ _е=си`: 
тjь'мже хотя'щыя непра'веднw о_у=мре'ти и=зба'вилъ 
_е=си`. сегw` ра'ди тя` мо'лимъ: вся'кагw непра'веднагw 
w=sлобле'нiя и=зба'ви на'съ нiко'лае.

Мол_е'нiя гд\севи _о='тче неwску'днw приноси` ты`: 
jа='кw да грjьхw'въ и= пла'мене муче'нiя вjь'чнующагw, и= 
напа'стей, и= скорбе'й и=зба'витъ на'съ, jа='кw _е=ди'нъ 
бл~гi'й.

Бг~оро'диченъ: Ковче'гъ бж~е'ственный и='же 
вмjьсти'вшiй законода'вца на'ша беззакw'нiя вся^ 
w\те'млющаго, ра'ди мл\срдiя бж~е'ственнагw несказа'нныя 
пучи'ны, мр~i'ю пречи'стую согла'снw воспои'мъ.

%[Пjь'снь г~%]

I=рмо'съ: И='же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

И='же мi'ра концы` о_у=че'нiя бж~е'ственнагw 
и=спо'лнивше, ду'шу мою` и=спо'лните добродjь'тельныхъ 
дjья'нiй, и= помышле'нiй благи'хъ, хр\сто'вы самови'дцы. 
[Два'жды.]

W\т собла^знъ мно'гихъ лука'вагw, и= w\т вся'кiя 
ско'рби, и= w\т вся'кiя тjьсноты`, w\т вся'кагw 
w=бстоя'нiя, о_у=ченицы` хр\сто'вы и=зба'вите мя`. (с. 
446)

О_у=вы` душе` моя` _о=кая'нная и= смире'нная, 
ча'стw согрjьша'ющи, и= бг~а прогнjь'вающи, ка'кw 
и=спро'сиши проще'нiе sлы'хъ, и='хже не престае'ши 
творя'щи;

Бг~оро'диченъ: Бж~е'ственная лjь'ствице, ю='же 
ви'дjь i=а'кwвъ, по не'йже сни'де бг~ъ, вознося` на'съ, 
прилjь'жнw моли` со а=п\слы, о_у=ще'дрити на'съ.

%[И='нъ%]

I=рмо'съ: Непло'дная душе` и= безча'дная, стяжи` 
пло'дъ бл~госла'вный, веселя'щися возопi'й: 
о_у=тверди'хся тобо'ю бж~е, нjь'сть ст~ъ, нjь'сть 
пра'веденъ, па'че тебе` гд\си.

И=зощре'нъ ме'чь духо'вный jа=ви'лся _е=си` 
му'дре: лука^выя пле'в_елы _е=ретi'чествующихъ посjьца'я, 
и= добродjь'телей ст_ези` сп~си'т_ельныя вjь^рнымъ 
о_у=глажда'я, _о='тче нiко'лае.

Тебjь` и=сто'чнику и=сточа'ющу и=сцjьле'нiй 
пото'ки, мо'лимся свя'те: скв_е'рны страсте'й всjь'хъ 
на'съ мл~твами твои'ми w=мы'й, бjь'дъ и= скорбе'й 
и=збавля'я.

Крjь'пкими твои'ми мл~твами низлага'я врага`, и= 
ны'нjь на'нь о_у=крjьпи` немwщству'ющая помышл_е'нiя 
на'шя стра'стными прилw'ги, призыва'нiемъ ст~ы'хъ твои'хъ 
мл~твъ, _о='тче нiко'лае.

Бг~оро'диченъ: О_у='мъ разумjь'ти не мо'жетъ, 
_е='же па'че о_у=ма` рожде'нiе, чуде'снагw рж\ства` 
твоегw`, бг~ороди'тельнице всенепоро'чная, тjь'мже молю' 
тя: о_у='мъ мо'й w=благодати` при'снw сла'вити тя`.

%[Пjь'снь д~%]

I=рмо'съ: Положи'лъ _е=си` къ на'мъ тве'рдую 
любо'вь гд\си: _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'ва си'лjь твое'й гд\си.

Jа='коже мw'лнiи, и= jа='кw лучы` незаходи'магw 
со'лнца, а=п\слы простира'я сло'ве, въ мiрскi^я концы`, 
всjь'хъ просвjьти'въ, и= безбо'жiя мра'къ w\тгна'лъ 
_е=си`. [Два'жды.]

Мо'ре лю'тагw грjьха` сло'ве w=бурева'етъ мя`, и= 
волн_е'нiя безчи'нныхъ помышле'нiй смире'нную ду'шу мою` 
(с. 447) смуща'ютъ: w=корми'телю гд\си, о_у=ч~нкъ твои'хъ 
мольба'ми сп~си' мя.

О_у=жаса'юся помышля'я стра'шное твое` вл\дко 
прише'ствiе: и='мамъ бо пре'жде суда`, мою` w=сужда'ющую 
мя` вну'трь со'вjьсть, и= пре'жде му'чащiя му'ки, 
нечу'вствiе мое`.

Бг~оро'диченъ: Сло'ве бж~iй, и='же рожде'йся w\т 
дв~ы бг~о_отрокови'цы тоя` хода'тайствы сщ~е'нными, и= 
прему'дрыхъ а=п\слъ твои'хъ сп~се, вся'кагw w=бстоя'нiя 
и= вся'кiя ну'жды и=зба'ви ду'шы на'шя.

%[И='нъ%]

I=рмо'съ: Прiwсjьне'нную го'ру а=вваку'мъ 
прозря'ше преч\стую твою` о_у=тро'бу ч\стая. тjь'мъ 
взыва'ше: w\т ю='га прiи'детъ бг~ъ, и= ст~ы'й w\т горы` 
прiwсjьне'нныя ча'щи.

Къ бг~у хода'тая вся'къ вjь'рный всегда` нiко'лае 
предлага'етъ тя`. тjь'мже тя` мо'лимъ, w\т напа'стей 
лю'тыхъ, и= паде'нiй грjьхо'вныхъ на'съ и=зба'ви _о='тче.

Во'ду жи'ву въ се'рдцы и=мы'й бл~года'ть гд\сню, 
w=роша'еши при'снw му'дре, зно'емъ скорбе'й, и= сухото'ю 
грjьхw'въ бjь'дствующихъ, _о=кая'ннjь поги'бнути 
и=му'щихъ, всебл~же'нне.

И='же и=зба'вилъ _е=си` и=ногда` ведw'мыя на 
сме'рть непра'веднw, всебл~же'нне: ны'нjь и= на'съ 
сп~са'й w\т человjь^къ тлетво'рныхъ стуже'нiя, и= w\т 
вся'кiя бjьсо'вскiя ле'сти.

Бг~оро'диченъ: Вопло'щшеся сло'во премно'жествомъ 
бл~гоутро'бiя неизрече'ннw родила` _е=си`: того` моли` 
преч\стая, плотскi'я стра'сти и= скве'рны всjь'хъ 
и=зба'вити, и= всjь'хъ ну'ждныхъ житiя`.

%[Пjь'снь _е~%]

I=рмо'съ: На земли` неви'димый jа=ви'лся _е=си`, 
и= человjь'кwмъ во'лею сожи'лъ _е=си` непостижи'мый: и= 
къ тебjь` о_у='тренююще, воспjьва'емъ тя` чл~вjьколю'бче.

На земли` вопло'щься, содjь'лалъ _е=си` 
о_у=ч~нки`, нб~са` вjьща^юща хр\сте` сла'ву твою`: тjь'хъ 
ра'ди о_у='бw гд\си, ду'шы на'шя поми'луй. [Два'жды.] 
(с. 448)

W\т страсте'й и= w\т вся'кiя ну'жды, w\т лю'тагw 
w=бстоя'нiя, сло'ве и=зба'ви рабы^ твоя^, а=п\слъ твои'хъ 
бл~гопрiя'тными мл~твами.

О_у=вы` мнjь` душе` всестра'стная, ка'кw хо'щеши 
стра'шному суду` предста'ти безпло'дна су'щи; потщи'ся, 
пока'йся, добродjь'телей плоды` возраща'ющи.

Бг~оро'диченъ: И='же на земли` jа='вльшагося 
неизрече'ннw съ пло'тiю, w\т чи'стыхъ крове'й твои'хъ 
ч\стая, моли` jа='кw сн~а твоего` всегда`, w=чище'нiе 
на'мъ дарова'ти.

%[И='нъ%]

I=рмо'съ: Свjь'томъ твои'мъ невече'рнимъ хр\сте`, 
w=зари` бж~е смире'нную мою` ду'шу, и= наста'ви на 
стра'хъ тво'й, зане` свjь'тъ повелjь^нiя твоя^.

Свjь'ту чи'стому предстоя`, и= w\тту'ду при'снw 
и=сходя'щими заря'ми просвjьща'емь _о='тче, и=спроси` 
всjь^мъ w=чище'нiе и= ми'ръ.

Мене` па'че всjь'хъ человjь^къ тебе` прогнjь'вавша 
о_у=мо'мъ неразу'мнымъ, пребл~гi'й о_у=ще'дри, нiкола'а 
те'плыми мл~твами.

Во о_у=ны'нiи и=жди'вша мою` жи'знь, молю'ся ти` 
_о='тче нiко'лае, воздви'гни къ покая'нiю мы'сль мою` 
w=скверне'ную.

Бг~оро'диченъ: Jа='кw _е=ди'на а='гг~лwвъ ра'дость 
бг~ора'дованная, ра'дости и=спо'лни мою` мы'сль 
сjь'тующую, и= лjь'ностiю погружа'емую.

%[Пjь'снь s~%]

I=рмо'съ: Бе'здна послjь'дняя грjьхw'въ w=бы'де 
мя`, и= и=счеза'етъ ду'хъ мо'й: но простры'й вл\дко 
высо'кую твою` мы'шцу, jа='кw петра' мя о_у=пра'вителю 
сп~си`.

Бе'здну прему'дрости духо'вныя и=сточи'вше, 
а=п\сльское сосло'вiе, мiрска'гw и=зсуши` мудрова'нiя 
тече'нiе, и= напо'й бл~гочести'выхъ собра^нiя. 
[Два'жды.]

Воздохни` и= прослези'ся смире'нная душе` моя`, и= 
возопi'й ко гд\су, глаго'лющи: согрjьши'хъ ти` вл\дко, 
w=чи'сти мя` бл~гоутро'бне, мольба'ми прему'дрыхъ а=п\слъ 
твои'хъ. (с. 449)

Потеко'ша пото'цы страсте'й, и= потопи'ша мою` 
душе'вную хра'мину: рjь'ки духw'вныя бы'вше а=п\сли, 
сокруше'ннаго мя` къ животу` w=бнови'те.

Бг~оро'диченъ: Собо'ръ тя` а=п\слwвъ хр\сте`, 
мо'литъ съ ро'ждшею тя`: w=чище'нiе низпосла'ти и= ми'ръ 
рабw'мъ твои^мъ, jа='кw чл~вjьколю'бецъ и= бг~ъ 
бл~гопремjьни'тель.

%[И='нъ%]

I=рмо'съ: Глубина` страсте'й воста` на мя`, и= 
бу'ря проти'вныхъ вjь'трwвъ: но предвари'въ мя` ты` 
сп~си` сп~се, и= и=зба'ви w\т тли`, jа='кw сп~слъ _е=си` 
w\т sвjь'ря пр\оро'ка.

О_у=мертви'въ воздержа'нiемъ о_у='ды, стяжа'лъ 
_е=си` жи'знь нестарjь'емую: _е='йже и= на'съ _о='бщники 
твои'ми мл~твами содjь'лай му'дре, и=збjьжа'нiемъ sла'гw 
грjьха`.

Вjь'триломъ сщ~е'нныхъ твои'хъ мл~твъ, пучи'ну 
напа'стей многоwбра'зныхъ, и= грjьхо'вныя глубины` 
и=зба'ви на'съ, ко приста'нищу же живота` приводя` му'дре 
ст~и'телю.

О_у=краси'въ мv"рлv"кi'йскiй престо'лъ, jа=ви'лся 
_е=си` красота` первосщ~е'нникwмъ: но мл~твами твои'ми 
w\т мiрски'хъ напа'стей сп~са'й ны` невреди'мы, 
ст~и'телю.

Бг~оро'диченъ: Всели'вшееся во о_у=тро'бу твою` 
сло'во, мт~и ч\стая, дре'вле въ человjь'цjьхъ 
всели'вшуюся w\т преступле'нiя тлю`, jа='кw бг~ъ 
_е=ди'нъ, внjь` и=згна'лъ _е='сть, за мл\срдiе мл\сти.

%[Пjь'снь з~%]

I=рмо'съ: Пре'жде w='бразу злато'му, персi'дскому 
чти'лищу, _о='троки не поклони'шася, трiе` пою'ще 
посредjь` пе'щи: _о=тц_е'въ бж~е бл~гослове'нъ _е=си`.

И='же свjь'тъ мi'ру хр\сто'съ, свjь'тъ ва'съ 
показа`, свjьтоно'снiи а=п\сли, разгоня'ющихъ тьму` 
прельще'нiя, и= просвjьща'ющихъ вjь'рныхъ мы^сли. 
[Два'жды.]

Jа=`же на на'съ вра^жiя сjь^ти сокруши'те, 
бг~огла'снiи а=п\сли, и= ст_ези` на'мъ покая'нiя 
о_у=гла'дите, къ ва'мъ прибjьга'ющымъ. (с. 450)

W=б\ъюродjь'вшую ду'шу мою` плотски'ми страстьми` 
со'ль бж~е'ственная су'ще бг~оглаго'ливiи гд\сни а=п\сли, 
w=чи'стите вjь'рнw w=живля'юще.

Бг~оро'диченъ: Добро'то i=а'кwвля, до'брыми мя` 
зра'ки просвjьти`, молю'ся, моля'щися ны'нjь со а=п\слы, 
ро'ждшемуся w\т твои'хъ чи'стыхъ крове'й.

%[И='нъ%]

I=рмо'съ: Трiе` _о='троцы въ пещи` тр\оцу 
проwбрази'вше, преще'нiе _о='гненное попра'ша, и= пою'ще 
вопiя'ху: бл~гослове'нъ _е=си` бж~е _о=т_е'цъ на'шихъ.

Губя'щаго дре'вле гд\сни лю'ди, безу'мнаго а='рiа 
о_у=дави'лъ _е=си` жи'лами слове'съ твои'хъ, jа='кw 
па'стырь нача'льный и='стиненъ, _о='тче нiко'лае.

Свя'тw преше'дъ прест~о'е житiе` твое`, со ст~ы'ми 
живе'ши _о='тче нiко'лае, сщ~е'нiе посыла'я и= 
просвjьще'нiе бл~гоче'стнw тя` бл~жа'щымъ.

Jа='кw гото'ва тя` и=зба'вителя, jа='кw те'пла 
засту'пника призыва'емъ при'снw _о='тче нiко'лае, w\т 
страсте'й на'съ и=зба'ви и= неча'емыхъ напа'стей, 
находя'щихъ на ны`.

Бг~оро'диченъ: Мене` небреже'нiемъ ду'шу 
w=мрачи'вшаго, просвjьти` ч\стая, jа='же свjь'тъ 
ро'ждшая, се'рдца моегw` возжиза'ющи свjьти'льникъ, 
jа='кw да о_у=се'рдiемъ бл~ги'мъ сла'влю тя`.

%[Пjь'снь и~%]

I=рмо'съ: Нестерпи'мому _о=гню` соедини'вшеся, 
бг~оче'стiя предстоя'ще ю='нwши, пла'менемъ же 
неврежде'ни, бж~е'ственную пjь'снь поя'ху: бл~гослови'те 
вся^ дjьла` гд\сня гд\са, и= превозноси'те во вся^ 
вjь'ки.

О_у=язви'хся страсте'й _о=ру'жiемъ, и= w=струпи'хъ 
се'рдце безу'мiемъ, sло'бы содjь'телемъ: а=п\сли сла'внiи 
и=сцjьли'те мя` всего` недоумjь'ющася, ду'шъ и= тjьле'съ 
вра'чеве су'ще. [Два'жды.]

Во всю` зе'млю проповjь'дникwвъ вjьща'нiе и=зы'де 
бж~е'ственное, о_у=ча'щее правосла'внw w= 
_е=ди'нственномъ (с. 451) существjь`, _е=ди'но 
_е=стество` почита'ти ст~ы'я тр\оцы, и= _е=ди'но 
вои'стинну гд\сьство, и= _е=ди'но цр\ство во вся^ вjь'ки.

Мене` многосогрjьши'вшаго, и= долготерпjь'нiе 
твое` бж~е'ственное и=жди'вшаго. въ пребыва'нiи 
прегрjьше'нiй, возврати` вл\дко, вjь'дый мою` не'мощь 
сло'ве, и= лjь'ность, и= sлому'дрiе.

Бг~оро'диченъ: Бж~е'ственная клеще`, jа='же 
бж~е'ственнаго о_у='гля неизрече'ннw прiе'мши бц\де, 
страсте'й мои'хъ разжже'нное о_у='глiе о_у=гаси` 
преч\стая, росо'ю твои'хъ мл~твъ, и= всесла'вныхъ и= 
бж~е'ственныхъ а=п\слъ.

%[И='нъ%]

I=рмо'съ: А='гг~льми немо'лчнw въ вы'шнихъ 
сла'вимаго бг~а, нб~са` нб~съ, земля`, и= го'ры, и= 
хо'лми, и= глубина`, и= ве'сь ро'дъ человjь'ческiй, 
пjь'сньми того` jа='кw созда'теля, и= и=зба'вителя 
бл~гослови'те, и= превозноси'те во вся^ вjь'ки.

Зе'млю кро'ткихъ наслjь'довалъ _е=си`, кро'токъ 
прп\дбне бы'въ. тjь'мже молю'ся ти` вjь'рнw: о_у=кроти` 
мл~твами твои'ми, подвиза^ющаяся на мя` при'снw лука'вагw 
треволн_е'нiя.

Jа='коже и=зба'вилъ _е=си` воевw'ды, и=`же 
непра'веднw о_у=мре'ти хотя'щыя: та'кw w\т человjь^къ 
лука'выхъ w=sлобле'нiя на'съ и=зба'ви, и= w\т вся'кагw 
бjьсо'вскагw навjь'та, нiко'лае, моля` сп~са.

Пу'ть показа'лъ _е=си` человjь'кwмъ пра'вый и= 
сп~си'тельный: на него'же наста'ви на'съ въ житiи` 
преходя'щихъ нiко'лае, мл~твами твои'ми, jа='кw да ку'пнw 
вни'демъ въ живw'тная врата`.

Бг~оро'диченъ: Крjь'пость и= пjь'нiе мое` _е='сть, 
и='же и=з\ъ тебе` рожде'йся преч\стая, _е=го'же 
прилjь'жнw моли` дв~о, разсла'бленнаго мя` страстьми` 
о_у=крjьпи'ти, и= твори'ти сп~си'т_ельная _е=гw` 
повелjь^нiя.

Та'же, пое'мъ пjь'снь бц\дjь: Вели'читъ душа` моя` 
гд\са: Съ покло'ны.

%[Пjь'снь f~%]

I=рмо'съ: Въ зако'нjь сjь'ни и= писа'нiй w='бразъ 
ви'димъ вjь'рнiи, вся'къ му'жескiй по'лъ ложесна` 
разверза'я, ст~ъ бг~у: тjь'мъ (с. 452) перворожде'нное 
сло'во, _о=ц~а` безнача'льна, сн~а первородя'щася мт~рiю 
неискусому'жнw, велича'емъ.

И='же словесы` твои'хъ о_у=ч~нкъ, о_у=тверди'лъ 
_е=си` з_емны'я концы` _о=ц~а` безнача'льнагw сло'ве: 
тjь'хъ мольба'ми, и= мене`, къ страсте'мъ безслов_е'снымъ 
попо'лзшася, и= бjьсо'вскимъ прельще'нiемъ потопля'ема 
о_у=ще'дри. [Два'жды.]

Душе` моя`, страсте'й рабо'тающая 
о_у=стремле'нi_емъ, пострада'вшему на'съ ра'ди принеси` 
мольбы^, jа='кw да и=зба'витъ тя` лю'тыхъ, моля'щымся 
проявле'ннjь сщ~_е'ннымъ о_у=ч~нкw'мъ, и= 
о_у=подо'бльшымся тогw` плотски^мъ страда'нi_емъ.

Хр\стw'вы о_у=ч~нцы`, _е=гда` съ ни'мъ суди'ти 
ся'дете суду` пови'нныхъ, неwсужде'нну мою` ду'шу 
соблюди'те, w=скверне'нную безмjь'стными дjь'лы, jа='кw 
блазi'и мои` предста'телiе, и= jа='кw мi'ра засту^пницы.

Бг~оро'диченъ: Дв~о ч\стая, дв~о преч\стая, 
хр\сто'ва пала'то, дв~о прест~а'я, ст~а'го ст~ы'хъ бг~а, 
па'че вины` и= сло'ва ро'ждшая, со а=п\слы ст~ы'ми, w= 
всjь'хъ моли'ся.

%[И='нъ%]

I=рмо'съ: На сiна'йстjьй горjь` ви'дjь тя` въ 
купинjь` мwv"се'й, неwпа'льнw _о='гнь бж~ества` заче'ншую 
во чре'вjь, данiи'лъ же тя` ви'дjь го'ру несjько'мую, 
же'злъ прозя'бшiй, и=са'iа взыва'ше, w\т ко'рене дв~дова.

Jа='кw w=гражде'нiе бж~е'ственное и= 
о_у=твержде'нiе, и= до'брое прибjь'жище, земны'й мi'ръ 
стяжа` тя`: хода'тайствы бо твои'ми при'снw и=збавля'емся 
w\т вся'кагw и=скуше'нiя и= тjьсноты`, _о='тче нiко'лае. 
тjь'мже во хвале'нiи вjь'рнw о_у=бл~жа'емъ тя`.

О_у= тjьсня'емь бы'въ мно'гими w=бстоя'нiи, къ 
простра'нству прибjьга'ю всебл~же'нне, те'плыхъ мл~твъ 
твои'хъ, претвори` души` моея` бwлjь'зни, вопiю' ти: 
во'лны о_у=кроти` w\тча'янiя, и= о_у=мири` моегw` о_у=ма` 
смуще'нiе.

Творца` настои'тъ прише'ствiе суди'ти все'й 
земли`, и= негото'въ сы'й _о=кая'нный, ве'сь 
о_у=страша'юся, помышля'я (с. 453) sw'лъ мои'хъ 
мно'жество: гд\си долготерпjьли'ве, о_у=ще'дри, и= сп~си' 
мя бж~е'ственными нiкола'а мл~твами прп\дбнагw твоегw`.

Бг~оро'диченъ: Просвjьще'нiе мое` сп~си'тельное 
jа=ви'лася _е=си`, ро'ждшая свjь'тъ, души` моея` 
_о='блаки разгоня'ющи мра^чныя и= лю^тыя: jа='кw да сн~ъ 
дне` мл~твами твои'ми бу'ду содjьва'я прп\дбная, jа='кw 
да въ пjьснословле'нiи прп\дбнjь о_у=бл~жа'ю тя`.

Та'же, Досто'йно _е='сть: _Е=ктенiа`. И= 
свjьти'ленъ.

На стiхо'внjь стiхи^ры, гла'съ г~:

Во всю` зе'млю и=зы'де вjьща'нiе ва'ше ст~i'и 
а=п\сли: i='дwльскую пре'лесть разруши'сте, бг~оразу'мiе 
проповjь'давше. се` до'брый по'двигъ ва'шъ _е='сть 
бл~же'ннiи, тjь'мже пое'мъ и= славосло'вимъ ва'шя 
па^мяти.

Стi'хъ: И=спо'лнихомся зау'тра мл\сти твоея` 
гд\си, и= возра'довахомся, и= возвесели'хомся: во вся^ 
дни^ на'шя возвесели'хомся, за дни^, въ ня'же смири'лъ 
ны` _е=си`, лjь^та, въ ня'же ви'дjьхомъ sла^я. и= при'зри 
на рабы^ твоя^, и= на дjьла` твоя^, и= наста'ви сы'ны 
и='хъ.

Хр\стw'вы за'пwвjьди непоро'чнw сохра'ньше, ст~i'и 
а=п\сли, ту'не прiя'сте, ту'не подава'ете, и=сцjьля'юще 
стра^сти ду'шъ и= тjьле'съ на'шихъ. тjь'мже и=му'ще 
дерзнове'нiе, того` моли'те, поми'ловатися душа'мъ 
на'шымъ.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Jа='кw свjьти^ла въ мi'рjь сiя'ете, и= по сме'рти 
ст~i'и мч~нцы, по'двигомъ до'брымъ подви'гшеся. и=му'ще 
дерзнове'нiе, хр\ста` моли'те, поми'ловатися душа'мъ 
на'шымъ.

Сла'ва, и= ны'нjь, бг~оро'диченъ: Без\ъ сjь'мене 
зачала` _е=си` w\т дх~а ст~а'гw, и= славосло'вяще 
воспjьва'емъ тя`: ра'дуйся прест~а'я дв~о.

Та'же, Бл~го _е='сть: И= ча'съ а~-й, и= 
w\тпу'стъ. (с. 454)

Въ четверто'къ бл~ж_е'нны, гла'съ г~:

W\тве'ргша хр\сте`, за'повjьдь твою`, пра'_отца 
а=да'ма и=з\ъ рая` и=згна'лъ _е=си`: разбо'йника же 
ще'дре, и=сповjь'даша тя` на кр\стjь`, во'нь всели'лъ 
_е=си`, зову'ща: помяни' мя сп~се, во цр\ствiи твое'мъ.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

И='же тро'стiю кр\стною и=з\ъ глубины` 
невjь'дjьнiя лю'ди и=зве'дше а=п\сли, и= _е='ллинскую 
пре'лесть w\тгна'сте w\т земли`, неле'стнiи сп~си'телiе 
бы'сте вjь^рнымъ вои'стинну. тjь'мже бл~жи'ми _е=сте`.

Стi'хъ: Бл~же'ни _е=сте`, _е=гда` поно'сятъ ва'мъ, 
и= и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Jа='кw лучы` та^йныя, и= свjьти^ла пра'веднагw 
сл~нца бы'вше, сла'внiи а=п\сли, sлоче'стiя тьму` 
w\тгна'ли _е=сте`, и= къ свjь'ту бг~оразу'мiя наста'висте 
вся^ лю'ди: тjь'мже вы` почита'емъ.

Стi'хъ: Ра'дуйтеся и= весели'теся, jа='кw мзда` 
ва'ша мно'га на нб~сjь'хъ.

Му'къ разжж_е'нiя претерпjь'сте, свы'ше 
страда'льцы бл~года'ти ро'су прiя'ли _е=сте`: и= 
человjь'ч_ескiя стра^сти, jа='кw хр\стw'вы о_у=гw'дницы, 
при'снw бл~гоче'стнw му'дрiи и=сцjьля'ете. тjь'мже 
вjь'рнw ва'съ ст~i'и почита'емъ.

Сла'ва: Тр\оцы сщ~е'ннiи проповjь^дницы, пе'тре, 
и= па'vле, ма'рко, и= луко`, матfе'е, сi'мwне, i=а'кwве, 
а=ндре'е, i=wа'нне, fwмо`, варfоломе'е и= фiлi'ппе 
му'дре, прилjь'жнw всегда` сiю` моли'те, и=зба'витися 
на'мъ w\т вся'кагw w=бстоя'нiя.

И= ны'нjь: А=п\слwвъ добро'то, и= ст~ы'хъ 
стр\стоте'рп_ецъ ра'дованiе, бг~обл~года'тнjьйшая 
вл\дчце, w= на'съ моли` всjь'хъ сп~са и= бг~а: jа='кw да 
прегрjьше'нiй прiи'мемъ w=ставле'нiе, и= бж~е'ственныя 
жи'зни вси` прича^стницы бу'демъ.


