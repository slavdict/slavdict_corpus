<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 476)

%[Въ пято'къ ве'чера%],

на Гд\си воззва'хъ, стiхи^ры ст~ы^мъ мч~нкwмъ, 
и= ст~и'тел_емъ, и= прп\дбнымъ. Гла'съ г~.

Подо'бенъ: Ве'лiя мч~нкъ:

Стi'хъ: А='ще беззакw'нiя на'зриши гд\си, гд\си, 
кто` постои'тъ; jа='кw о_у= тебе` w=чище'нiе _е='сть.

Стра'ждуще до'блiи мч~нцы крjь'пкw, и= ра^ны, и= 
вяза^нiя, и= разли^чныя му^ки претерпjь'вше, къ 
неболjь'зненному вои'стинну и= бл~же'нному наслjь'дiю 
приведо'шася, по достоя'нiю болjь'зней.

Стi'хъ: И='мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

И='же сло'во бл~гочести'во и= бж~е'ственно 
w\тры'гнувше, гд\сни ст~и'телiе, и= вся^ _е=ретi'ч_еская 
сопротивослw'вiя разруши'сте, и= вjь^рнымъ всjь^мъ 
перводjь'т_ельницы jа=ви'стеся: сегw` ра'ди почита'еми 
_е=сте`.

Стi'хъ: W\т стра'жи о_у='треннiя до но'щи, w\т 
стра'жи о_у='треннiя, да о_у=пова'етъ i=и~ль на гд\са.

Невеще'ственныхъ и= безпло'тныхъ чи'ну 
о_у=подо'бистеся _о=ц~ы` бг~оно'снiи, въ тjьлеси` 
веще'ственнjь, тjь'хъ пресла'внw житiе` показу'юще: 
тjь'мже во _о=би'телехъ тjь'хъ живете`.

И='ны стiхи^ры мч~нкwмъ, гла'съ и~, подо'бенъ 
то'йже.

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

Ве'лiя кр\ста` твоегw` гд\си си'ла: водрузи'ся бо 
на мjь'стjь, и= дjь'йствуетъ въ мi'рjь, и= показа` w\т 
ры'барей а=п\слы, и= w\т jа=зы^къ мч~нки, да мо'лятся w= 
душа'хъ на'шихъ.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе. (с. 477)

Ве'лiя мч~нкъ твои'хъ хр\сте` си'ла: во гробjь'хъ 
бо лежа'ще ду'хи прого'нятъ: и= о_у=праздни'ша вра'жiю 
вла'сть, вjь'рою тр\оческою подви'гшеся по бл~гоче'стiи.

Стi'хъ: Jа='кw о_у=тверди'ся мл\сть _е=гw` на 
на'съ, и= и='стина гд\сня пребыва'етъ во вjь'къ.

Пр\оро'цы, и= а=п\сли хр\стw'вы, и= мч~нцы, 
научи'ша ны` пjь'ти тр\оцу _е=диносу'щную, и= 
просвjьти'ша jа=зы'ки прельщ_е'ныя, и= прича'стники, 
а='гг~лwмъ сотвори'ша сы'ны чл~вjь'ч_ескiя.

Сла'ва, и= ны'нjь, бг~оро'диченъ: Ка'кw не 
диви'мся бг~ому'жному рж\ству` твоему`, преч\стна'я; 
и=скуше'нiя бо му'жескагw не прiи'мши всенепоро'чная, 
родила` _е=си` без\ъ _о=ц~а` сн~а пло'тiю, пре'жде вjь^къ 
w\т _о=ц~а` рожде'ннаго без\ъ мт~ре, ника'коже 
претерпjь'вшаго и=змjьне'нiя, и=ли` смjьше'нiя, и=ли` 
раздjьле'нiя: но _о=бою` сущ_еству` сво'йство цjь'ло 
сохра'ншаго. тjь'мже мт~и дв~о вл\дчце, того` моли` 
сп~сти'ся душа'мъ, правосла'внw бц\ду и=сповjь'дающихъ 
тя`.

Та'же, Свjь'те ти'хiй: Прокi'менъ дне`.

На стiхо'внjь стiхи^ры мч~нчны, гла'съ г~:

Мч~нцы твои` гд\си вjь'рою о_у=тверди'вшеся, и= 
наде'ждею о_у=крjь'пльшеся, любо'вiю кр\ста` твоегw` 
душе'внjь соедини'вшеся, вра'жiе мучи'тельство 
разруши'ша, и= о_у=лучи'ша вjьнцы`: со безпло'тными 
мо'лятся w= душа'хъ на'шихъ.

Ме'ртвенъ: Все` су'етiе человjь'ческое, _е=ли'кw 
не пребу'детъ по сме'рти: не пребу'детъ бога'тство, ни 
сни'детъ сла'ва: наше'дши бо сме'рть, вся^ сiя^ 
погуби'тъ. тjь'мже хр\сту` безсме'ртному цр~ю` 
возопiи'мъ: преста'вл_енныя w\т на'съ о_у=поко'й, 
и=дjь'же всjь'хъ _е='сть веселя'щихся жили'ще о_у= тебе`.

Ме'ртвенъ: Человjь'цы, что` всу'е мяте'мся; пу'ть 
кра'токъ _е='сть, и='мже тече'мъ, ды'мъ _е='сть житiе`, 
па'ра и= пе'рсть и= пе'пелъ: вма'лjь jа=вля'ется, и= 
вско'рjь погиба'етъ. тjь'мже хр\сту` безсме'ртному цр~ю` 
возопiи'мъ: преста'вл_енныя w\т на'съ о_у=поко'й, 
и=дjь'же всjь'хъ _е='сть веселя'щихся жили'ще о_у= тебе`. 
(с. 478)

Сла'ва, и= ны'нjь, бг~оро'диченъ: Въ жена'хъ 
ст~а'я бц\де мт~и безневjь'стная, моли` _е=го'же родила` 
_е=си`, цр~я` и= бг~а на'шего, да сп~се'тъ ны`, jа='кw 
чл~вjьколю'бецъ.

Та'же, Ны'нjь w\тпуща'еши: Трист~о'е. По 
_О='ч~е на'шъ: тропа'рь, и= w\тпу'стъ.

%[Въ пято'къ на повече'рiи%],

Канw'нъ прест~jь'й бц\дjь. Гла'съ г~.

%[Пjь'снь а~%]

I=рмо'съ: Во'ды дре'вле, ма'нiемъ бж~е'ственнымъ, 
во _е=ди'но со'нмище совокупи'вый, и= раздjьли'вый мо'ре 
i=и~льт_ескимъ лю'демъ, се'й бг~ъ на'шъ, препросла'вленъ 
_е='сть: тому` _е=ди'ному пои'мъ, jа='кw просла'вися.

Сп~се'нiю нача'льника и= жизнода'вца ро'ждшая 
па'че смы'сла всегw`, соу'зъ разрjьши'ла _е=си` 
w=сужде'нiя _е='vы прама'тере. тjь'мже тва'рь вся` 
блажи'тъ тя`, бг~ороди'тельнице ч\стая.

W=sло'бленнаго лю'тыми болjь'зньми, душе'ю и= 
тjь'ломъ, прест~а'я дв~о, и=схити` w\Т глубины` 
неча'янiя, Всjь'хъ ну'ждныхъ и=збавля'ющи мя`: ты' бо 
_е=си` преч\стая, мл\срдiя и=сто'чникъ.

Сла'ва: Совлеко'хся _о=де'жды весе'лiя, въ ско'рбь 
впа'дъ и= болjь'знь, и= лю'тjь о_у=язви'хся w\твсю'ду: 
предвари` и= и=зба'ви мя` w\т w=держа'щiя пре'лести: ты' 
бо ми` _е=си` вл\дчце, прибjь'жище и= наде'жда.

И= ны'нjь: Предста'тельницу тя` тве'рду стяжа'въ 
бг~оневjь'сто, ко твоему` покро'ву притека'ю, моля'ся: не 
пре'зри мя` твоегw` раба`, мно'гими страстьми` и= 
болjь'зньми и= скорбьми` w=тягче'на, но мл~твами твои'ми 
и=сцjьли` мт~и бж~iя. (с. 479)

%[Пjь'снь г~%]

I=рмо'съ: И='же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

Въ недоумjь'нiи и= ско'рби болjь'зненнjь _е='смь 
_о=кая'нный, во слjь'дъ себе` сме'рть зря`: тjь'мже 
преч\стая, твое'ю мл~твою сп~си' мя.

Все` житiе` растлjь'нно sлы'ми и= блу'дными 
дjья'нiи клеве'щетъ на мя`, и= w\тча'янiемъ мя` 
погружа'етъ: ч\стая, сп~си' мя.

Сла'ва: Щедро'тъ твои'хъ бе'здна, всю'ду 
пролива'ема вл\дчце, _е=ди'ныя ра'ди бл~гости, во _е=ле'и 
масти'тjь о_у=маща'етъ всjь'хъ при'снw тя` пою'щихъ.

И= ны'нjь: Jа='кw w\т нача'ла тя` _е=стества` 
на'шегw прiе'мъ бг~оневjь'сто, сн~ъ тво'й и= гд\сь, 
совокупля'етъ мл~твами твои'ми тебе` пою'щыя.

%[Пjь'снь д~%]

I=рмо'съ: Положи'лъ _е=си` къ на'мъ тве'рдую 
любо'вь гд\си, _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'ва си'лjь твое'й гд\си.

Всю` на тя` наде'жду положи'хъ вл\дчце, молю'ся и= 
припа'даю w\т души`: смертоно'сныя и=зба'ви болjь'зни, 
возводя'щи мя` къ жи'зни сп~се'нiя, jа='же жи'знь 
ро'ждшая.

И=сцjьли' мя ч\стая, мл~твами твои'ми w\тча'яннаго 
раба` твоего`, подо'бiемъ лю'тыхъ и= растлjь'нныхъ ра'нъ: 
врача' бо родила` _е=си`, въ мл\сти бога'таго бг~а 
на'шего.

Сла'ва: Въ стра^сти лю^тыя впа'дшаго мя` и=зба'ви, 
и= весе'лiя _о=де'жду посjьще'нiемъ твои'мъ 
бж~е'ственнымъ пода'ждь ми`, jа='же преиму'щую вся'къ 
о_у='мъ ра'дость дв~о, прорасти'вшая. (с. 480) 

И= ны'нjь: Друго'е нб~о бц\де jа=ви'лася _е=си`, 
со'лнце пра'вды несказа'ннw на земли` ч\стая, 
возсiя'вшая: и='мже на'мъ возсiя` бг~оразу'мiя свjь'тъ 
присносу'щный.

%[Пjь'снь _е~%]

I=рмо'съ: Къ тебjь` о_у='тренюю всjь'хъ творцу`, 
преиму'щему вся'къ о_у='мъ ми'рови: зане` свjь'тъ 
повелjь^нiя твоя^, въ ни'хже наста'ви мя`.

Ме'ртвость творя'щiй и= стра'сти прибли'жихся, w\т 
мои'хъ безмjь'рныхъ грjьхw'въ: мт~и бж~iя, тя` 
и=збавле'нiе мно'гихъ sлы'хъ мои'хъ бы'ти, молю` 
прилjь'жнw.

Душе'внiи мои` ру'цjь простира'ю къ тебjь` ч\стая, 
плотски'ми бо разслабjь'хъ _о=кая'нный: но ты` w\т 
мно'гихъ ра'нъ и=зба'ви мя`, подаю'щи и=сцjьле'нiе.

Сла'ва: Совлеко'хся здра'выя _о=де'жды, и= 
плаче'вную ри'зу въ болjь'знехъ w=бле'къ: тебjь` молю'ся 
вл\дчце, w=блецы' мя во здра'вiе.

И= ны'нjь: Jа='кw мч~нкwвъ и= а=п\слwвъ сщ~е'нное 
су'щи бл~голjь'пiе бц\де, и= вjь'рныхъ заступле'нiе, вси` 
досто'йнw тя` сла'вимъ.

%[Пjь'снь s~%]

I=рмо'съ: Возведи` w\т тли' мя гд\си бж~е мо'й, 
i=w'на вопiя'ше. и= а='зъ вопiю' ти: и=з\ъ глубины` 
и=зба'ви мя` сп~се, мно'гихъ мои'хъ sw'лъ, и= къ свjь'ту 
твоему`, молю'ся, наста'ви.

Напряже` на мя` мно'жество болjь'зней, w\т мои'хъ 
безмjь'рныхъ согрjьше'нiй тлетво'рный, и= 
о_у=мерщвле'нiемъ мя` w=бложи'ша: но ты` сама` бц\де, w\т 
си'хъ мя` и=зба'ви, и= вся'кiя ну'жды и=схити`.

Вве'рженъ бы'хъ во глубину` прегрjьше'нiй, и= 
болjь'зней и= скорбе'й безмjь'рныхъ, и= въ си'хъ ны'нjь 
w\тню'дъ подавля'юся: но ты` бг~ороди'тельнице, 
просте'рши ру'ку ко сп~се'нiю возведи' мя.

Сла'ва: Тя` w=снова'нiе тве'рдое вjь'мъ бц\де, и= 
держа'вную по'мощь су'щымъ въ ско'рби: тjь'мже къ твоему` 
покро'ву (с. 481) прибjь'гъ, молю' тя, w\т лю'тыхъ бjь'дъ 
и=зба'ви мя` и= w\т тя'жкихъ болjь'зней.

И= ны'нjь: Бразду` ю='же бж~е'ственный кла'съ 
прора'стшую, и='мже вjь'рныхъ сердца` пита'ются вjь'рою, 
и= мы'сленный гла'дъ преста`, бж~iй ковче'гъ воспои'мъ, 
jа='кw дв~у бг~омт~рь.

Та'же, Гд\си поми'луй, три'жды. Сла'ва, и= 
ны'нjь:

Сjьда'ленъ, гла'съ г~:

Бж~е'ственнагw _е=стества` не w\тлучи'ся, пло'ть 
бы'въ во чре'вjь твое'мъ: но бг~ъ вочл~вjь'чися и= 
пребы'сть, и='же по рж\ствjь` мт~рь тя` дв~у, jа='кw 
пре'жде рж\ства` сохрани'въ всенепоро'чну _е=ди'нъ гд\сь: 
того` прилjь'жнw моли`, дарова'ти на'мъ ве'лiю мл\сть.

%[Пjь'снь з~%]

I=рмо'съ: Jа='коже дре'вле бл~гочести^выя три` 
_о='троки w=роси'лъ _е=си` въ пла'мени халде'йстjьмъ, 
свjь'тлымъ бж~ества` _о=гне'мъ и= на'съ w=зари`, 
бл~гослове'нъ _е=си` взыва'ющыя, бж~е _о=т_е'цъ на'шихъ.

О_у=мл\срдися на мя` дв~о бг~оневjь'сто, во 
w\тча'янiя глубину` попо'лзшася: тебе` тишину` бы'ти ми`, 
молю` преч\стая, сп~се'нiй бо _е=си` приста'нище су'щымъ 
въ ну'ждахъ при'снw.

Неизглаго'ланнw па'че о_у=ма` му'дрость и= си'лу 
бж~iю родила` _е=си` хр\ста`: тjь'мже си'льна въ 
ми'лости, и= ще'дра су'щи, да'ждь ми` сп~си'т_ельныя 
цjьльбы^ твоя^ бц\де, наде'жде вjь'рныхъ.

Сла'ва: W=богати'вши бж~е'ственнымъ рж\ство'мъ 
концы`, нетлjь'нiя сла'достiю, w\т тлетво'рныя мя` 
болjь'зни, и= го'рькихъ страсте'й свободи`, и= сп~се'нiе 
пода'ждь, бж~iя мт~и пресла'вная.

И= ны'нjь: И='же две'рь тя` та'йную себjь` 
предложи'въ, и= засту'пницу ди'вную су'щымъ на земли`, 
тобо'ю ч\стая две'рь подаде` человjь'кwмъ въ вjь'чную 
жи'знь всjь'хъ вводя'щу, jа='кw ще'дръ, и= всjь'хъ бг~ъ. 
(с. 481)

%[Пjь'снь и~%]

I=рмо'съ: Вавv"лw'нская пе'щь _о='троки не 
w=пали`, ниже` бж~ества` _о='гнь дв~у растли`. тjь'мъ со 
_о='троки вjь'рнiи возопiе'мъ: бл~гослови'те дjьла` 
гд\сня гд\са.

Прегрjьше'нiй неизче'тную пучи'ну стяжа'въ, ны'нjь 
соудавля'юся, ч\стая, въ болjь'знехъ погружа'емь. тjь'мже 
ми` ру'ку по'мощи просте'рши, и=з\ъ глубины` болjь'зней 
возведи`, молю'ся.

Пр\сто'лъ бг~у земле'ный, две'рь же нб\сная 
jа=ви'лася _е=си` приснодв~о ч\стая, бц\де всепjь'тая. 
тjь'мже ми` сп~се'нiя две'рь w\тве'рзи бг~омт~и, и= тьмы` 
страсте'й свободи`.

Сла'ва: Jа='кw вiногра'дъ возрасти'ла _е=си`, 
гро'здъ невоздjь'ланъ ч\стая, вiно` и=сточа'ющъ душа'мъ, 
веселя'щее вjь'рнw пою'щихъ _е=го`, всенепоро'чная.

И= ны'нjь: Jа='же по рж\ствjь` нетлjь'нна 
пребы'вши всенепоро'чная, мо'лимся, ч\стая, и=зба'ви w\т 
тли` рабы^ твоя^, вjь'рнw пою'щыя _е=диномышле'нiемъ 
души`: бл~гослови'те вся^ дjьла` гд\са, и= превозноси'те 
_е=го` во вjь'ки.

%[Пjь'снь f~%]

I=рмо'съ: На сiна'йстjьй горjь` ви'дjь тя` въ 
купинjь` мwv"се'й, неwпа'льнw _о='гнь бж~ества` заче'ншую 
во чре'вjь: данiи'лъ же тя` ви'дjь го'ру несjько'мую, 
же'злъ прозя'бшiй, и=са'iа взыва'ше, w\т ко'рене дв~дова.

_W дв~о бл~га'я! _w мi'ра ра'досте и= прибjь'жище! 
_w храни'лище вjь'рныхъ, и= и=збавле'нiе скорбе'й! ты` 
предста'ни ми` въ ча'съ сме'рти, и= и=зба'ви w\т 
бjьсw'въ, и='щущихъ растли'ти мя`.

Jа='кw зижди'теля и= бг~а заче'нши во о_у=тро'бjь, 
дв~о мт~и ч\стая, си'лою jа='же въ тебjь` низложи` 
бjьсw'въ шата^нiя, и= вознеси` ро'гъ пою'щихъ держа'ву 
твою` бж~е'ственную, и= вjь'рнw покланя'ющихся w='бразу 
твоему`. (с. 483)

Сла'ва: Новосодjь'лавъ на'ше _е=стество`, и='же 
w\т тебе` воплоще'йся, дв~о ч\стая, но'во дjь'лаетъ и= 
w=бновля'етъ, мт~рнею твое'ю мл~твою, свjь'тлую и= 
бо'друю засту'пницу, и= су'щую бц\ду въ пjь'снехъ 
непреста'ннw тя` велича'ющихъ.

И= ны'нjь: Ты` а='гг~лwвъ ра'дость, ты` 
прв\дникwвъ добро'та, ты` вjь'рныхъ наде'жда, ты` 
соблюде'нiе на'ше: ты` мо'стъ, и='же къ жи'зни 
несостарjь'ющейся преводя'щiй, вjь'рою и= любо'вiю тя` 
велича'ющыя.

Та'же: Досто'йно _е='сть: Трист~о'е. По 
_О='ч~е на'шъ: Тропари`, и= про'чее _о=бы'чно, и= 
w\тпу'стъ.

%[Въ суббw'ту о_у='тра%],

по а~-мъ стiхосло'вiи, сjьда'льны мч~нчны, гла'съ 
г~:

Бл~году'шное терпjь'нiя ва'шегw побjьди` кw'зни 
sлонача'льнагw врага` стр\стоте'рпцы всехва'льнiи: сегw` 
ра'ди вjь'чнагw сподо'бистеся бл~же'нства. но моли'теся 
гд\севи, хр\столюби'выхъ люде'й сп~сти` ста'до, мч~нцы 
су'ще и='стиннiи.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Сiя'ете вjь'рою пресвjь^тлая свjьти^ла ст~i'и, 
неду'гующихъ вра'чеве, стр\стоте'рпцы прехва'льнiи, 
мучи'телей о_у='бw ра'нъ не о_у=боя'стеся, i='дwльское 
sлоче'стiе низложи'сте, побjь'ду и=му'ще непобjьди'мую, 
кр\стъ и='стинный.

Сла'ва, и= ны'нjь, бг~оро'диченъ: Тя` 
хода'тайствовавшую сп~се'нiе ро'да на'шегw, воспjьва'емъ 
бц\де дв~о: пло'тiю бо w\т тебе` воспрiя'тою сн~ъ тво'й 
и= бг~ъ на'шъ, кр\сто'мъ воспрiи'мъ стр\сть, и=зба'ви 
на'съ w\т тли`, jа='кw чл~вjьколю'бецъ.

По в~-мъ стiхосло'вiи, сjьда'льны, гла'съ г~:

Воwружи'вшеся все_ору'жествомъ хр\сто'вымъ, и= 
w=бо'лкшеся во _о=ру'жiе вjь'ры, полки` вра^жiя 
страда'льчески низложи'сте, о_у=се'рднw бо о_у=пова'нiемъ 
жи'зни, претерпjь'сте вся^ (с. 484) мучи'телей прещ_е'нiя 
же и= ра^ны. тjь'мже и= вjьнцы` прiя'сте, мч~нцы 
хр\стw'вы терпjьливоду'шнiи.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Стр\стоте'рпцы ст~i'и, моли'те мл\стиваго бг~а, да 
прегрjьше'нiй w=ставле'нiе пода'стъ душа'мъ на'шымъ.

Стi'хъ: Бл~же'ни, jа=`же и=збра'лъ, и= прiя'лъ 
_е=си` гд\си.

_Е=гда` сло'вомъ твои'мъ предста'немъ безме'здному 
твоему` суди'щу гд\си, не посрами` въ тя` вjь'ровавшихъ 
сп~се на'шъ: вси' бо согрjьши'хомъ, но тебе` не 
w\тступи'хомъ. тjь'мже мо'лимъ тя`, въ селе'нiихъ 
пра'ведныхъ твои'хъ, хр\сте`, и=`хже прiя'лъ _е=си`, 
о_у=поко'й: _е=ди'нъ бо _е=си` безгрjь'шенъ.

Сла'ва, и= ны'нjь, бг~оро'диченъ: Пр\оро'цы 
проповjь'даша, а=п\сли научи'ша, мч~нцы и=сповjь'даша, и= 
мы` вjь'ровахомъ, бц\ду тя` вои'стинну су'щую: тjь'мже и= 
велича'емъ рж\ство` твое`, преч\стая.

Канw'нъ ст~ы^мъ мч~нкwмъ, и= ст~и'тел_емъ, и= 
прп\дбнымъ, и= о_у=со'пшымъ. Творе'нiе i=w'сифово. Гла'съ 
г~.

%[Пjь'снь а~%]

I=рмо'съ: Ди'внw, сла'внw творя'й чудеса` ты` 
_е=си` бж~е, бе'здну w=землени'вый, и= кол_есни'цы 
потопи'вый, и= лю'ди сп~сы'й пою'щыя тебjь`, jа='кw цр~ю` 
на'шему и= бг~у.

Муче'нiя сла'ву, прему'дрiи, w=брjьто'сте вси` 
страда'льцы, муч_е'нiя многоwбра^зная до'блественнjь 
претерпjь'сте, стр\стоте'рпцы: тjь'мже сла'вими _е=сте` 
при'снw.

Превы'шшiй и=му'ще живо'тъ jа=ви'стеся 
бж~е'ственнiи служи'телiе, прему'дрiи сщ~еннотаи^нницы 
вопло'щшагwся сло'ва, о_у=па'сше до'брjь гд\сне ста'до 
си'лою бж~е'ственною.

Распе'ншеся мi'рови прп\дбнiи, плотски'хъ всjь'хъ 
сласте'й w\тверго'стеся, и= сосу'ди дх~а jа='вльшеся, 
ду'хи прел_е'стныя бж~е'ственною си'лою погуби'сте 
вку'пjь.

Сла'ва: И=`же w\т земли` повелjь'нiемъ твои'мъ 
гд\си, вjь'рою бл~гоче'стною ще'дре преста'вльшыяся, 
жи'зни безконе'чныя и= свjь'та невече'рнягw сподо'бивъ, 
о_у=поко'й jа='кw бл~гъ. (с. 485)

Бг~оро'диченъ: Jа='кw бг~а ро'ждшую пло'тiю 
преч\стая, нра'вомъ бл~гоче'стнымъ чти'мъ тя` 
непреста'ннw, съ ч\стны'ми жена'ми, посто'мъ 
просiя'вшими, и= страда'ньми врага` низложи'вшими.

Другi'й канw'нъ о_у=со'пшымъ пое'мъ наряду`, 
и=дjь'же нjь'сть мине'и. Творе'нiе fеофа'ново.

%[Пjь'снь а~%]

I=рмо'съ: Пресjька'емое мо'ре жезло'мъ дре'вле 
i=и~ль про'йде jа='кw по пусты'ни, и= кр\стоwбра'знw 
jа='вjь пред\ъуготовля'етъ ст_ези`: сегw` ра'ди пои'мъ во 
хвале'нiи чу'дному бг~у на'шему, jа='кw просла'вися.

Припjь'въ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Погребе'нiемъ твои'мъ сме'рть о_у=мертви'въ, и= 
низложи'въ а='дово мучи'тельство, на нб~са` предте'ча 
на'мъ возше'дый, стр\стоте'рпческiй ли'къ совозне'слъ 
_е=си`. ны'нjь же ду'шы о_у=поко'й преста'вл_енныя къ 
тебjь` хр\сте`.

Припjь'въ: Поко'й гд\си, ду'шы о_у=со'пшихъ ра^бъ 
твои'хъ.

И='же бж~_е'ственныя мч~нки о_у=крjьпля'яй, и= 
тjь'ми пре'лесть потреби'вый, мольба'ми и='хъ, jа='кw 
бг~ъ, сконча'вшымся jа=`же w= тебjь` сп~се, безсме'ртiе 
и= бл~же'нное наслjь'дiе о_у=лучи'ти бл~говоли`.

Сла'ва: За рабы^ вл\дко, твою` кро'вь закла'вся 
и=злiя'лъ _е=си` jа='кw ще'дръ, до'лгъ же за ни'хъ 
воздая`: сегw` ра'ди мл\срде, тебе` мо'лимъ, 
преста'вл_енныя рабы^ твоя^ къ тебjь` о_у=поко'й.

И= ны'нjь: Ч\стую воспои'мъ бц\ду, бг~а ро'ждшую, 
сме'ртiю свое'ю сме'рть на'шу и=спрове'ргшаго, и= жи'знь 
и=сточи'вшаго нестарjь'ющуюся, и= во вjь'ки пребыва'ющее 
бл~же'нство.

%[Пjь'снь г~%]

I=рмо'съ: Непло'дная душе` и= безча'дная, стяжи` 
пло'дъ бл~госла'вный, веселя'щися возопi'й: 
о_у=тверди'хся тобо'ю бж~е, нjь'сть ст~ъ, нjь'сть 
прв\днъ, па'че тебе` гд\си. (с. 486)

Си'лою бж~iею о_у=крjьпля'еми мч~ницы сла'внiи, 
пагуборо'дную си'лу, и='же въ sло'бjь си'льнагw врага`, 
до конца` погуби'сте, и= побjь^дныя прiя'сте 
бж~е'ств_енныя вjьнцы`.

И='же прп\дбныя вл\дко, jа=ви'лъ _е=си` врага` 
побjьди'тели, и= ст~и'тели пома'занiемъ прест~ы'мъ 
w=ст~и'вый хр\сте`, тjь'хъ мольба'ми w=ст~и` и= 
просвjьти` пою'щыя тя`.

Со пр\оро'ки всjь'ми восхва'лимъ же'нъ 
бж~е'ственныхъ ли'къ, jа=`же въ постjь` просiя'вшыя, и= 
вjь'рою пострада'вшыя, и= многоко'зненнаго sмi'я 
попра'вшыя.

Сла'ва: И=`хже w\т на'съ преста'вилъ _е=си` 
бж~е'ственною во'лею хр\сте`, со ст~ы'ми о_у=чини`, 
jа=`же въ житiи` презрjь'въ ще'дре, тjь'хъ 
прегрjьш_е'нiя, мо'лимся, мл~твами ст~ы'хъ твои'хъ.

Бг~оро'диченъ: И=`же сп~се'ни преч\стая, твои'мъ 
ст~ы'мъ рж\ство'мъ, гла'съ гаврiи'ловъ вопiе'мъ ти` 
вjь'рнw, _е='же ра'дуйся, и= мо'лимся: твои'ми мл~твами, 
прегрjьше'нiй проще'нiе всjь^мъ на'мъ и=спроси`.

%[И='нъ%]

I=рмо'съ: И='же w\т не су'щихъ вся^ приведы'й, 
сло'вомъ созида'_емая, соверша'_емая дх~омъ, 
вседержи'телю вы'шнiй, въ любви` твое'й о_у=тверди` 
мене`.

Созда'вый мя` w\т земли`, и= къ земли` возвраще'на 
_о=кая'ннаго w=бнови'вый свjьтлjь'е, ду'шы о_у=со'пшихъ 
о_у=поко'й мл~твами мч~никъ.

Стр\стоте'рп_ецъ мч~нкъ, бiе'ньми же и= вяза'ньми, 
ра'нами и= jа='звами, о_у=моле'нъ быва'я, ду'шы ра^бъ 
твои'хъ во ст~ы'хъ селе'нiихъ о_у=чини` ще'дре.

Сла'ва: И=зба'ви чл~вjьколю'бче рабы^ твоя^ 
гее'нны, _о=гня' же и= мра'чныхъ селе'нiй а='да, и=`же 
вjь'рою вл\дко, о_у=со'пшыя твое'ю наде'ждею.

И= ны'нjь: Сщ~е'ннjьйшая, jа='кw мт~и зижди'теля 
тва'ри су'щи, сме'рти разо'ршагw си'лу, бц\де преч\стая, 
и= нетлjь'нiе на'мъ дарова'вшагw. (с. 487)

%[Пjь'снь д~%]

I=рмо'съ: Прiwсjьне'нную го'ру а=вваку'мъ 
прозря'ше преч\стую твою` о_у=тро'бу ч\стая. тjь'мъ 
взыва'ше: w\т ю='га прiи'детъ бг~ъ, и= ст~ы'й w\т горы` 
прiwсjьне'нныя ча'щи.

Jа='коже _о=вча'та приведо'стеся вси` во'лею 
закла'вшеся jа='коже а='гнцы, му'дрiи страда'льцы, 
а='гнцу на дре'вjь кре'стнjьмъ бл~гоизво'лившему бж~iю 
сло'ву закла'тися за ро'дъ человjь'ческiй.

Со прп\дбными почти'мъ бл~госла^вныя 
первосщ~е'нники, свjьти'льники бы'вшыя вjь^рнымъ: 
_е='р_еси же разруши'вшыя, и= страсте'й тьму` глубо'кую, 
и= къ незаходи'мому свjь'ту вjь'рою прело'жшыяся.

Красото'ю слове'съ, бг~огла'снiи пр\оро'цы 
просвjьща'ютъ вjь'рныхъ ду'шы, по'двигwвъ же 
свjьтлостьми`, и= чуде'съ восто'ками w=заря'ютъ сердца` 
бг~онw'сныя ж_ены`.

Сла'ва: И=`же житiе` w=ста'вльшыя, премi'рнjьй 
сла'вjь прича'стники покажи`, сло'ве бж~iй, прегрjьше'нiй 
и=збавле'нiе си^мъ да'руяй бл~же, jа=`же содjь'яша на 
земли` въ ра'зумjь и= не въ ра'зумjь.

Бг~оро'диченъ: Мч~нкwвъ сла'ву, ст~и'телей и= 
прп\дбныхъ бж~е'ственное о_у=добре'нiе, и= вjь'рныхъ 
о_у=твержде'нiе, пр\оро'кwвъ w=глаше'нiе, всепjь'тую 
воспои'мъ гд\сню мт~рь.

%[И='нъ%]

I=рмо'съ: Положи'лъ _е=си` къ на'мъ тве'рдую 
любо'вь гд\си: _е=диноро'днаго бо твоего` сн~а за ны` на 
сме'рть да'лъ _е=си`. тjь'мже ти` зове'мъ бл~годаря'ще: 
сла'вjь си'лjь твое'й гд\си.

Во гро'бъ за ны` мл\стивнw всели'вся вл\дко, 
гро'бы и=стощи'лъ _е=си` jа='кw бг~ъ, и= побjьдоно'сцы 
jа='вль мч~нки, въ мjь'стjь w=слабле'нiя о_у=со'пшыя 
рабы^ твоя^ о_у=чини`.

И=`же страда'л_ецъ крjь^пкiя по'двиги, и= ра^ны, 
и= о_у=дw'въ w\тсjьч_е'нiя, jа=`же за тя` претерпjь'ша 
вл\дко, ра'дуяся прiе'мый, и= jа=`же прiя'лъ _е=си`, 
и=зба'ви w\т муче'нiя. (с. 488)

Сла'ва: И='же манове'нiемъ свои'мъ живота` и=мjь'я 
о_у=мjь'ренiе, безконе'чныя твоея` жи'зни и= нетлjь'нныя 
сла'вы сподо'би, jа=`же къ тебjь` преста'вилъ _е=си`, 
грjьхо'вное разо'рь средогра'дiе.

И= ны'нjь: Мт~и вои'стинну и= дв~а jа=ви'лася 
_е=си` всенепоро'чная, зача'тiе и= рж\ство` и='стинно, къ 
дв~ству _е=ди'на сочета'вши: бг~а бо родила` _е=си`, 
сме'рти разо'ршаго си'лу.

%[Пjь'снь _е~%]

I=рмо'съ: Свjь'томъ твои'мъ невече'рнимъ хр\сте` 
w=зари` бж~е смире'нную мою` ду'шу, и= наста'ви на 
стра'хъ тво'й, зане` свjь'тъ повелjь^нiя твоя^.

Ра^ны ва'шя и= jа='звы, врагу` о_у='бw jа=ви'шася 
jа='звы неисцjь^льныя: jа='звы же ны'нjь и=сцjьля'ютъ 
всjь'хъ вjь'рныхъ страда'льцы гд\сни.

Воспои'мъ прп\дбныхъ мно'жество, и= о_у=бл~жи'мъ 
ст~и'тели хр\стw'вы, и= почти'мъ пр\оро'ки _е=гw`, ны'нjь 
w= на'съ при'снw моля'щыяся.

Бг~а вопло'щшася на'съ ра'ди, лю'бящя всесла^вныя 
ж_ены`, нра'вомъ пра'вымъ пострада'вшя, и= пости'вшяся, 
на нб~сjь'хъ ны'нjь пребыва'ютъ.

Сла'ва: Въ ра'йстjьй гд\си пи'щи, во странjь` 
живы'хъ хр\сте`, и=дjь'же сiя'етъ тво'й свjь'тъ, всели` 
jа=`же преста'вилъ _е=си` w\т земли`, вjь^рныя твоя^ 
рабы^.

Бг~оро'диченъ: И=з\ъ тебе` преч\стая, бг~ъ 
воплоти'ся, и= вы'шшую тя` а='гг~лъ показа` ны'нjь, 
тва'рей же всjь'хъ преиму'щую вл\дчце: тjь'мже тя` 
воспjьва'емъ.

%[И='нъ%]

I=рмо'съ: Къ тебjь` о_у='тренюю всjь'хъ творцу`, 
преиму'щему вся'къ о_у='мъ ми'рови, зане` свjь'тъ 
повелjь^нiя твоя^, въ ни'хже наста'ви мя`.

Въ цр~кви пе'рвен_ецъ бл~же, преше'дшыя w\т на'съ 
мч~никъ ра'ди, и= честны'хъ страда'л_ецъ мольба'ми: съ 
пра'ведными причти`.(с. 489)

За и=збавле'нiе мно'гихъ прегрjьше'нiй, прест~у'ю 
кро'вь твою` хр\сте`, и=злiя'лъ _е=си`: и= ны'нjь мч~никъ 
твои'хъ сп~се, мольба'ми, бл~гоче'стнw о_у=со'пшыя 
о_у=поко'й.

Сла'ва: О_у=пра'ви сло'ве, w\тше'дшихъ ду'шы въ 
вjь'чное мjь'сто сла'дости твоея`, jа='же па'че о_у=ма`, 
и= ст~ы'хъ бж~е'ственныя свjь'тлости сподо'би.

И= ны'нjь: Тебе` дв~у, ю='же па'че сло'ва во 
чре'вjь неwб\ъиме'нное сло'во заче'ншую, м_е'ртвымъ 
жи'знь даю'щаго, досто'йнw бл~жи'мъ.

%[Пjь'снь s~%]

I=рмо'съ: Глубина` страсте'й воста` на мя`, и= 
бу'ря проти'вныхъ вjь'трwвъ: но предвари'въ мя` ты` 
сп~си` сп~се, и= и=зба'ви w\т тли`, jа='кw сп~слъ _е=си` 
w\т sвjь'ря пр\оро'ка.

Свjьти'льники честны'я цр~кве, а='гнца и= па'стыря 
сщ~е'ннjьйшiи всесла'внiи хр\стw'вы страда'льцы да 
почту'тся сщ~е'нными пjь'сньми.

Вознесе'ся прп\дбныхъ собо'ръ вознесы'й бг~а во 
смире'нiи: и= просла'вися мно'жество ст~и'телей въ 
дjь'лjьхъ до'брыхъ, просла'вившихъ ст~у'ю тр\оцу.

Чуде'съ показа'нiи бж~е'ственныхъ, и= болjь'зней 
терпjь'нiемъ соверше'ннымъ, беззако'ннующихъ вра^гъ, 
сщ~е'нныхъ же'нъ ли'къ о_у=язви`, му'жески 
до'блествовавше.

Сла'ва: Въ вjь'рjь и=`хже w\т земли` прiя'лъ 
_е=си`, ст~ы'хъ сопричти` собо'рwмъ, и= въ нjь'дрjьхъ 
вjь'рнагw а=враа'ма о_у=чини` хр\сте`, при'снw сла'вити 
твое` мно'гое бл~гоутро'бiе.

Бг~оро'диченъ: Мч~нкwвъ, пр\оро'кwвъ и= 
прп\дбныхъ, и= всjь'хъ w\т вjь'ка прв\дныхъ похвала`, ты` 
_е=си` преч\стая: тjь'мже гла'сы jа='вjь ра'достными 
чти'мъ тя` съ ни'ми, бц\де.

%[И='нъ%]

I=рмо'съ: Возведи` w\т тли' мя гд\си бж~е мо'й, 
i=w'на вопiя'ше, и= а='зъ вопiю' ти: и=з\ъ глубины` 
и=зба'ви мя` сп~се, мно'гихъ мои'хъ sw'лъ, и= къ свjь'ту 
твоему`, молю'ся, наста'ви. (с. 490)

Преложи` на ра'дость въ вjь'рjь о_у=со'пшихъ 
рыда'нiе, мл~твами стр\стоте'рп_ецъ, препоясу'я и=`хъ 
бл~голjь'пнjь хр\сте`, весе'лiемъ, и= къ свjь'ту твоему` 
направля'я и= наставля'я.

О_у=поко'й бж~е, мно'жествомъ щедро'тъ твои'хъ 
о_у= патрiа'рхwвъ въ нjь'дрjь преста'вл_еныя, и=дjь'же 
свjь'тъ сiя'етъ свjь'тлый твоегw` лица`, хр\сте`, 
презира'я и='хъ вся^ прегрjьш_е'нiя.

Сла'ва: О_у=диви` на w\тше'дшихъ w\тсю'ду, и= 
лю'тыхъ житiя` и=зба'вленыхъ, чу'дную мл\сть, хр\сте`, 
чл~вjьколю'бiя твоегw`, и= ра'дости твоея` насы'ти, и= 
кро'тости.

И= ны'нjь: Ме'ртвости и= тли`, и= сме'рти 
и=зба'вихомся, пресла'внымъ рж\ство'мъ твои'мъ, бг~омт~и: 
ты' бо на'мъ родила` _е=си` ч\стая, нетлjь'нiя 
и=сто'чникъ, и= твои'мъ свjь'томъ мi'ръ ве'сь 
просвjьти'ла _е=си`.

%[Пjь'снь з~%]

I=рмо'съ: Трiе` _о='троцы въ пещи` тр\оцу 
проwбрази'вше, преще'нiе _о='гненное попра'ша, и= пою'ще 
вопiя'ху: бл~гослове'нъ _е=си` бж~е _о=т_е'цъ на'шихъ.

Стоя'ще посредjь` _о=гня`, пресла'внiи 
стр\стоте'рпцы гд\сни, бж~е'ственную ро'су прiима'сте съ 
нб~се`, и= о_у=мертви'вшеся му'ками, многоко'зненнаго 
врага` ме'ртва содjь'ласте.

Бж~е'ственнiи ст~и'телiе, jа='кw кора'бль 
и=спра'вивше цр~ковь хр\сто'ву, непотопля'ему ту` 
соблюдо'ша, пре'лести и=збjь'гше вои'стинну sлы'хъ 
во'лнъ.

О_у=мертви'вше пло'ть сщ~е'нными по'двиги 
по'стницы и='стиннiи, безстра'стiя наслjь'довасте живо'тъ 
несостарjь'ющiйся, пою'ще: бл~гослове'нъ _е=си` гд\си 
бж~е _о=т_е'цъ на'шихъ.

Сла'ва: Не покажи` пови'нны на судjь` рабы^ твоя^, 
jа=`же преста'вилъ _е=си` вjь^рныя, но о_у=поко'й сло'ве, 
во свjь'тлости ст~ы'хъ твои'хъ, пjь'ти бл~гоутро'бiе 
твое`.

Бг~оро'диченъ: Мч~нкwвъ и= прп\дбныхъ, и= 
пр\оро'кwвъ всенепоро'чная, и= ст~ы'хъ же'нъ, и= всjь'хъ 
первосщ~е'нникwвъ (с. 491) сщ~еннопожи'вшихъ, ты` _е=си` 
сла'ва вои'стинну, съ ни'миже чти'мъ тя`.

%[И='нъ%]

I=рмо'съ: Jа='коже дре'вле бл~гочести^выя три` 
_о='троки w=роси'лъ _е=си` въ пла'мени халде'йстjьмъ, 
свjь'тлымъ бж~ества` _о=гне'мъ и= на'съ w=зари`, 
бл~гослове'нъ _е=си`, взыва'ющыя, бж~е _о=т_е'цъ на'шихъ.

И='же всjь^мъ живонача'льная, вина' же и= си'ла 
твори'тельная, сло'ве бж~iй, w=бjьща'нныя мч~нкwмъ пи'щи 
сподо'би ду'шы преста'вленныхъ ра^бъ твои'хъ. 
бл~гослове'нъ _е=си` бж~е _о=т_е'цъ на'шихъ.

W= тjьлесjь'хъ о_у='бw jа='кw тлjь'нныхъ, 
до'блественнjь неради'ша сла'внiи мч~нцы хр\сте`: ны'нjь 
же со дерзнове'нiемъ мо'лятся къ тебjь`: ду'шы поко'й 
преста'вленныхъ ра^бъ твои'хъ. _о=т_е'цъ на'шихъ бж~е, 
бл~гослове'нъ _е=си`.

Сла'ва: Тро'стiю кр\стною подписа'лъ _е=си` 
w=ставле'нiе грjьхw'въ всjь^мъ вjь^рнымъ, _е=му'же ны'нjь 
ду'шы, jа=`же преста'вилъ _е=си` къ тебjь`, причасти'тися 
сподо'би, и= весе'лiемъ пjь'ти тя`: _о=т_е'цъ на'шихъ 
бж~е, бл~гослове'нъ _е=си`.

И= ны'нjь: Сло'во _о='ч~ее, и='же вся^ во'лею 
содjьва'яй, _е=стество` человjь'ческое погребе'ное 
страстьми`.jа='кw бг~ъ w=бнови`: бл~гослове'нъ, 
преч\стая, пло'дъ твоегw` чре'ва.

%[Пjь'снь и~%]

I=рмо'съ: А='гг~льми немо'лчнw въ вы'шнихъ 
сла'вимаго бг~а, нб~са` нб~съ, земля`, и= го'ры, и= 
хо'лми, и= глубина`, и= ве'сь ро'дъ человjь'ческiй, 
пjь'сньми того` jа='кw созда'теля и= и=зба'вителя 
бл~гослови'те, и= превозноси'те во вся^ вjь'ки.

Нанесе'нiемъ ра^нъ, и= болjь'зней приложе'ньми 
w=бдержи'ми sjьлw`, не w\тверго'стеся и='стиннагw 
живота`, гд\сни стр\стоте'рпцы, ни и=стука^ннымъ пода'сте 
по'ч_ести, пре'лести лука'вjьй.

Свjьти^ла, jа='коже на свjь'щницjьхъ положе'ни, 
честны'хъ добродjь'телей, всjь'хъ w=зари'сте ду'шы, 
вся'ку тьму` (с. 492) w\тгна'вше стр\стоте'рпцы 
сщ~еннодjь'йственнiи, нб\снымъ о_у=мовw'мъ сожи'телiе.

Достохва'льнiи пр\оро'цы, и= прп\дбныхъ сосло'вiе, 
и= же'нъ всjь'хъ бл~гоговjь'йныхъ мно'жество 
достосла'вное, да воспое'тся досто'йнw, w= на'съ 
моля'щеся сп~су` и= бг~у.

Сла'ва: Ты` и='же живы'ми w=блада'яй, jа=`же w\т 
земли` преста'вилъ _е=си` вjь^рныя, со ст~ы'ми во 
свjь'тjь лица` твоегw` о_у=чини`, проще'нiе 
прегрjьше'нiй, мно'гагw ра'ди, сп~се, мл\срдiя подая` 
си^мъ.

Бг~оро'диченъ: Многопjь'тая дв~а, пр\оро'кwвъ 
w=глаше'нiе, ст~и'телей и= страда'льц_евъ, и= прп\дбныхъ 
о_у=добре'нiе, и= же'нъ ст~ы'хъ ра'дость, да пое'тся по 
до'лгу во вjь'ки.

%[И='нъ%]

I=рмо'съ: Служи'ти живо'му бг~у, въ вавv"лw'нjь 
_о='троки претерпjь'вше, w= мусiкi'йскихъ _о=рга'нjьхъ 
неради'ша, и= посредjь` пла'мене стоя'ще, бг~олjь'пную 
пjь'снь воспjьва'ху глаго'люще: бл~гослови'те вся^ дjьла` 
гд\сня гд\са.

Сы'й сокро'вище безсме'ртiя, ты` живонача'льниче, 
м_е'ртвымъ нетлjь'нiе провозвjьсти'лъ _е=си`, _е='же 
твои^мъ мч~нкwмъ, хр\сте`, бл~гоче'стнw вjь'рою тебjь` 
пою'щымъ дарова'лъ _е=си`: бл~гослови'те вся^ дjьла` 
гд\сня гд\са.

Му'дростiю духо'вною, и= терпjь'нiемъ дjь'лъ 
крjь'пцыи страда'льцы w= му'кахъ неради'ша, душа'мъ 
преста'вл_еннымъ w\т хр\ста` w=ставле'нiя про'сятъ, 
зову'ще: бл~гослови'те вся^ дjьла` гд\сня гд\са.

Сла'ва: W=чи'сти бл~же, копiе'мъ ре'бръ твои'хъ 
растерза'въ рукописа'нiе къ тебjь` преста'вленныхъ, и= 
средогра'дiе w\те'мъ прегрjьше'нiй, пjьсносло'вити тя` 
прiе'мъ и='хъ сп~се, бл~говоли`: бл~гослови'те вся^ 
дjьла` гд\сня гд\са.. 

И= ны'нjь: _О='блакъ тя` мы'сленный претру'ждшымся 
жа'ждею о_у=мерщвле'нiя, дв~о ч\стая, вjь'мы, во'ду жи'ву 
w=ставле'нiя и=сточа'ющу, и= м_е'ртвымъ безсме'ртiе 
всjь^мъ (с. 493) подаю'щую, вjь'рою при'снw зову'щымъ: 
бл~гослови'те вся^ дjьла` гд\сня гд\са.

Та'же, пjь'снь бц\ды: Вели'читъ душа` моя` гд\са.

%[Пjь'снь f~%]

I=рмо'съ: На сiна'йстjьй горjь` ви'дjь тя` въ 
купинjь` мwv"се'й, неwпа'льнw _о='гнь бж~ества` заче'ншую 
во чре'вjь: данiи'лъ же тя` ви'дjь го'ру несjько'мую, 
же'злъ прозя'бшiй, и=са'iа взыва'ше w\т ко'рене дв~дова.

Jа='коже _о=вча'та приведо'стеся закла'вшемуся 
на'съ ра'ди, и= бж~е'ственныя ли'ки а='гг~лъ и=спо'лнисте 
ра'дости, стр\стоте'рпцы хр\стw'вы. тjь'мже мл~твами 
ва'шими всjь'хъ о_у=тверди'те, и= w\т врага` вре'дныя 
пре'лести всjь'хъ и=зба'вите.

Jа='кw свjьти'льницы живо'тное сло'во и=му'ще, 
просвjьти'сте ду'шы, первосщ~е'нницы хр\стw'вы 
сщ~е'ннjьйшiи, бж~е'ственныя сла'вы прича'стницы: jа='кw 
_о='гнь прiи'мше дх~а прп\дбнiи, стра^сти попали'сте, и= 
i='дwльское разжиза'нiе погуби'сте.

Со пр\оро'ки ст~ы'ми почти'мъ прп\дбныхъ 
мно'жество, пре'жде зако'на, и= въ зако'нjь возсiя'вшихъ 
житiе'мъ чи'стымъ, же'нъ же ст~ы'хъ ли'ки восхва'лимъ, и= 
возопiи'мъ: гд\си, мл~твами и='хъ сп~си` всjь'хъ на'съ.

Сла'ва: Погребе'нiе твое` хр\сте`, и= воскр\снiе, 
всjь^мъ бы'сть живо'тъ. сегw` ра'ди дерза'юще вопiе'мъ 
ти`: со всjь'ми и=збра'нными вjь^рныя, jа=`же прiя'лъ 
_е=си` рабы^ твоя^ о_у=поко'й си'хъ согрjьш_е'нiя вся^ 
проща'я, jа='кw бг~ъ пребл~гi'й.

Бг~оро'диченъ: Стра'шно мjь'сто сiе`, возопи`, 
_е=гда` i=а'кwвъ твое` воwбраже'нiе въ лjь'ствицjь 
ви'дjь, бц\де, нело'жнjь: мч~нкwвъ сла'во, и= прп\дбныхъ 
похвало`, а='гг~лwвъ о_у=краше'нiе, и= всjь'хъ 
пр\оро'кwвъ, и= вjь'рныхъ сп~се'нiе.

%[И='нъ%]

I=рмо'съ: Купино'ю и= _о=гне'мъ пропи'санную въ 
сiна'и законополо'жнику мwv"се'ю, и= бж~iй во чре'вjь 
неwпа'льнw заче'ншую _о='гнь, всесвjь'тлую и= негаси'мую 
свjьщу`, су'щую бц\ду пjь'сньми чту'ще велича'емъ. (с. 
494)

Ны'нjь jа='кw _е=ди'нъ бл~гъ, и= чл~вjьколю'бецъ 
бг~ъ, преста'вл_енныя къ тебjь`, мч~нкъ мольба'ми, въ 
странjь` кро'ткихъ земли` всели`, разрjьше'нiе 
прегрjьше'нiй подая` мл\стиве си^мъ, да непреста'ннw 
пjь'сньми тя` велича'емъ.

Во ст~ы'хъ селе'нiихъ, въ нjь'дрjьхъ а=враа'ма, 
jа=`же прiя'лъ _е=си` хр\сте`, причти` съ прв\дными 
твои'ми: и=дjь'же сiя'етъ свjь'тъ лица` твоегw` 
неизрече'нный и= бж~е'ственный, и= пребыва'ющее во вjь'ки 
вои'стинну присносу'щное ра'дованiе.

Бл~же'нныя твоея` жи'зни, и= вjь'чныхъ бла^гъ 
непреста'нныя пи'щи, весе'лiя и='стиннагw сподо'би рабы^ 
твоя^, jа=`же преста'вилъ _е=си` во'лею жизнода'вче, въ 
мjь'стjь sла'чнjь, на вода'хъ поко'йныхъ.

И= ны'нjь: Jа='кw ст~ы'й ковче'гъ, и= свидjь'нiя 
ски'нiя законода'вца бг~а, прiя'ла _е=си` во о_у=тро'бjь 
всенепоро'чная зижди'теля твоего`, и=зрече'нiе дре'внiя 
кля'твы, и= зако'нъ сме'рти свое'ю сме'ртiю 
и=спрове'ргшаго.

Та'же, Досто'йно _е='сть: _Е=ктенiа`, и= 
свjьти'ленъ, и= _псалмы` _о=бы'чны.

На хвали'техъ стiхи^ры му'ченичны, гла'съ г~:

Ст~ы'хъ мч~никъ па'мять, прiиди'те лю'дiе, вси` 
почти'мъ, jа='кw позо'ръ бы'ша а='гг~лwмъ и= человjь'кwмъ 
и= побjь'ды вjьнцы` w\т хр\ста` прiя'ша, и= мо'лятся w= 
душа'хъ на'шихъ.

Царе'й и= мучи'телей стра'хъ w\три'нуша хр\стw'вы 
во'ини, и= бл~годерзнове'ннw и= му'жески того` 
и=сповjь'даша, вся'ческихъ гд\са бг~а и= цр~я` на'шего, 
и= мо'лятся w= душа'хъ на'шихъ.

Си^лы ст~ы'хъ а='гг~лъ о_у=диви'шася мч~нч_ескимъ 
страда'нi_емъ, jа='кw пло'тiю сме'ртною w=бложе'ни, w= 
му'кахъ неради'ша, подw'бницы бы'вше стр\сте'мъ сп~са 
хр\ста`, и= мо'лятся w= душа'хъ на'шихъ.

Jа='кw свjьти^ла въ мi'рjь сiя'ете, и= по сме'рти 
ст~i'и мч~нцы, по'двигомъ до'брымъ подви'гшеся: и= 
и=му'ще дерзнове'нiе, хр\ста` о_у=моли'те, поми'ловатися 
душа'мъ на'шымъ. (с. 495)

Ме'ртвенъ: Человjь'цы, что` всу'е мяте'мся; пу'ть 
кра'токъ _е='сть, теце'мъ: ды'мъ _е='сть житiе`, па'ра, 
пе'рсть и= пе'пелъ: вма'лjь jа=вля'ется, и= вско'рjь 
погиба'етъ. тjь'мже хр\сту` безсме'ртному цр~ю` 
возопiи'мъ: преста'вл_енныя w\т на'съ о_у=поко'й, 
и=дjь'же всjь'хъ _е='сть веселя'щихся жили'ще о_у= тебе`.

Сла'ва, и= ны'нjь, бг~оро'диченъ: Без\ъ сjь'мене 
зачала` _е=си` w\т дх~а ст~а'гw, и= славосло'вяще 
воспjьва'емъ тя`: ра'дуйся прест~а'я дв~о.

На стiхо'внjь стiхи^ры ме'ртвены. Творе'нiе 
fеофа'ново, гла'съ г~.

Подо'бенъ: Ве'лiя кр\ста` твоегw`:

Сла'влю кр\стъ тво'й ч\стны'й, и='мже живо'тъ 
дарова'ся, и= пи'щи наслажде'нiе, вjь'рою и= любо'вiю тя` 
пою'щымъ, _е=ди'не многомл\стиве. тjь'мже вопiе'мъ ти` 
хр\сте` бж~е: преста'вльшыяся w\т на'съ о_у=поко'й, 
и=дjь'же всjь'хъ _е='сть веселя'щихся жили'ще о_у= тебе`.

Стi'хъ: Бл~же'ни, jа=`же и=збра'лъ и= прiя'лъ 
_е=си` гд\си.

_Е=ди'не мл\стиве и= бл~гоутро'бне, и=мjь'яй 
непостижи'мую бл~гости пучи'ну, свjь'дый _е=стество` 
человjь'ческое, _е='же содjь'лалъ _е=си`: тя` мо'лимъ 
хр\сте` бж~е, преста'вл_енныя w\т на'съ о_у=поко'й, 
и=дjь'же _е='сть всjь'хъ веселя'щихся жили'ще о_у= тебе`.

Стi'хъ: Ду'шы и='хъ во бл~ги'хъ водворя'тся.

О_у=сну'въ во гро'бjь jа='кw человjь'къ, си'лою же 
непобjьди'мою jа='кw бг~ъ воскр~си'лъ _е=си`, jа=`же во 
гробjь'хъ спя'щыя, немw'лчныя пjь^сни тебjь` принося'щыя. 
тjь'мже мо'лимъ тя` хр\сте` бж~е: преста'вл_енныя w\т 
на'съ о_у=поко'й, и=дjь'же _е='сть всjь'хъ веселя'щихся 
жили'ще о_у= тебе`.

Сла'ва, и= ны'нjь, бг~оро'диченъ: Свjьщу` 
разу'мную тя`, нося'щую свjь'тъ бж~ества`, совоку'пльшася 
дебельству` человjь'ческагw существа`, бц\де, вси` 
вjь'мы: твоего` моли` сн~а и= бг~а, преста'вл_енныя w\т 
на'съ о_у=поко'ити, и=дjь'же _е='сть всjь'хъ веселя'щихся 
ра'дованiе.

Та'же, Бл~го _е='сть и=сповjь'датися гд\севи: 
Трист~о'е. По _О='ч~е на'шъ: тропа'рь, _е=ктенiа`, 
и= w\тпу'стъ. Та'же ча'съ пе'рвый, и= w\тпу'стъ. (с. 
496)

Въ суббw'ту бл~ж_е'нны, гла'съ г~:

W\тве'ргша хр\сте`, за'повjьдь твою` пра'_отца 
а=да'ма, и=з\ъ рая` и=згна'лъ _е=си`: разбо'йника же 
ще'дре, и=сповjь'давша тя` на кр\стjь`, во'нь всели'лъ 
_е=си`, зову'ща: помяни' мя сп~се, во цр\ствiи твое'мъ.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

_О='гн_еннымъ ра'намъ примjьша'ющеся 
стр\стоте'рпцы хр\стw'вы, ро'су нб\сную w=брjьто'сте, 
прохлажда'ющую же и= о_у=крjьпля'ющую ва'съ терпjь'ти 
плwтскi'я гw'рькiя болjь^зни: тjь'мже w=блегчева'ете 
вся'ку болjь'знь при'снw w\т ду'шъ на'шихъ.

Стi'хъ: Бл~же'ни _е=сте`, _е=гда` поно'сятъ ва'мъ, 
и= и=зжену'тъ, и= реку'тъ вся'къ sо'лъ глаго'лъ на вы` 
лжу'ще мене` ра'ди.

Ст~и'телiе сщ~е'ннiи, пр\оро'цы сла'внiи, 
прп\дбныхъ мно'жество, и= же'нъ бж~е'ственныхъ собо'ръ, 
пострада'вшихъ вjь'рою, и= низложи'вшихъ пре'лесть 
вра'жiю, нб\сную сла'ву получи'ша: и='хже мл~твами сп~се, 
о_у=ще'дри рабы^ твоя^.

Стi'хъ: Ра'дуйтеся и= весели'теся, jа='кw мзда` 
ва'ша мно'га на нб~сjь'хъ.

И=дjь'же сiя'етъ тво'й свjь'тъ, во хра'мjьхъ 
и=збра'нныхъ твои'хъ бж~е, и=дjь'же пи'ща присносу'щная, 
jа=`же w\т на'съ вjь'рою преста'вл_енныя о_у=чини` 
i=и~се, презря` и='хъ сп~се, согрjьш_е'нiя: да тя` 
вл\дко, прилjь'жнw сла'вимъ.

Сла'ва: _О=ц~у`, и= сн~у, и= дх~у бж~е'ственному, 
покланя'емся вjь'рнiи тр\оцjь несозда'ннjьй, въ трiе'хъ 
ли'цjьхъ, и= во _е=ди'номъ бж~ествjь`, при'снw w\т 
безпло'тныхъ си'лъ, въ трiе'хъ свяще'нiихъ 
славосло'вимjьй вjь'рнw.

И= ны'нjь: Просвjьще'нiе и= w=чище'нiе, и=з\ъ 
тебе` jа=ви'ся всjь'хъ и=зба'витель, бг~ора'дованная 
вл\дчце, _е=го'же прилjь'жнw моли` въ бу'дущiй су'дъ 
стра'шный, w=сужде'нiя вся'кагw на'съ и=зба'вити 
преч\стая, вjь'рнw всегда` пою'щихъ тя`.

Коне'цъ тре'тiему гла'су.


