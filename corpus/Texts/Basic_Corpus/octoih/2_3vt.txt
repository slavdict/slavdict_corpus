<::лат> OCR:

<::рус> Библиотека святоотеческой литературы

<::лат> http://orthlib.ru

<::слав>

(с. 243)

%[Въ понедjь'льникъ ве'чера%],

на Гд\си воззва'хъ, стiхи^ры гла'съ в~:

Подо'бенъ: _Е=гда` w\т дре'ва:

Стi'хъ: А='ще беззакw'нiя на'зриши гд\си, гд\си, 
кто` постои'тъ; jа='кw о_у= тебе` w=чище'нiе _е='сть.

_Е=ди'не безгрjь'шне хр\сте`, _е=ди'не 
неsло'бивый, _е=ди'не и=сто'чниче бл~гости, ви'ждь мое` 
стjьсне'нiе, ви'ждь ско'рбь мою`: (с. 244) и= jа='звы 
стру^пъ мои'хъ w=чи'сти вся^ и= мл\стiю твое'ю сп~си` 
раба` твоего`: jа='кw да лjь'ности _о='блаки дале'че 
w\тгна'въ, сла'влю тя` пребл~га'го сп~са моего`.

Стi'хъ: И='мене ра'ди твоегw` потерпjь'хъ тя` 
гд\си, потерпjь` душа` моя` въ сло'во твое`, о_у=пова` 
душа` моя` на гд\са.

При'зри, _w душе` моя` смире'нная! ви'ждь твоя^ 
дjьла`, ка^я су'ть всескв_е'рная: ви'ждь твою` наготу`, 
_wле и= _е=ди'нство! и='бо и='маши разлучи'тися w\т бг~а 
и= а='гг~лwвъ, и= къ безконе'чному вмета'тися муче'нiю. 
воспряни`, воста'ни, потщи'ся, возопi'й: согрjьши'хъ 
сп~се, да'ждь ми` проще'нiе, и= сп~си' мя.

Стi'хъ: W\т стра'жи о_у='треннiя до но'щи, w\т 
стра'жи о_у='треннiя, да о_у=пова'етъ i=и~ль на гд\са.

Тjь'ло w=скверни'хъ лю'тjь, растли'хъ ду'шу и= 
се'рдце помышле'ньми скве'рными: вся^ чу^вства моя^ 
о_у=язви'хъ, _о='чи w=скверни'хъ, w=каля'хъ о_у=шеса` 
словесы`, я=зы'къ w=скверни'хъ, и= вся^ и=мjь'ю сту^дна. 
тjь'мже ти` припа'даяй зову`, вл\дко хр\сте`: согрjьши'хъ 
ти`, согрjьши'хъ, прости`, и= сп~си' мя.

И='ны стiхи^ры предте'чи, гла'съ в~:

Подо'бенъ: _Е=гда` w\т дре'ва:

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w= всjь'хъ 
беззако'нiй _е=гw`.

Потщи'ся, и=зми' мя w= и=скуше'нiй сла'вный 
гд\сень предте'че, молю'ся ти`: всу'е бо подвиго'шася на 
мя` борю'щiи мя` го'рцыи де'мwни, и='щуще восхи'тити 
ду'шу раба` твоегw`, jа='коже пти'цу бjь'дную. не 
w=ста'ви мя` до конца`: да разумjь'ютъ же па'че 
всебл~же'нне, jа='кw ты` мое` _е=си` прибjь'жище.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

Непло'ды всест~ы'й _о='трасль, прозябе'нiе 
кра'сное пусты'нное, ла'стовица кра'сная, славi'й 
бл~гогла'сный, голуби'це злата'я, непло'дствующую всегда` 
_о=кая'нную ду'шу мою` бл~гопло'дну покажи` бл~ги'хъ 
дjь'лъ, jа='кw да прозяба'ющи (с. 245) кла'съ 
стори'чествующiй бл~же'нне, бж~е'ственную прино'ситъ ти` 
похвалу`.

Стi'хъ: Jа='кw о_у=тверди'ся мл\сть _е=гw` на 
на'съ, и= и='стина гд\сня пребыва'етъ во вjь'къ.

И=зба'ви вjь'чнагw мя` _о=гня`, тьмы` несвjь'тлыя 
и= ну'жды и= вся'кiя ско'рби, и= вся'кагw sлострада'нiя, 
вся'кагw стjьсне'нiя, молю' тя пр\дте'че, и= покажи` 
ча'сти сп~са'емыхъ самоwсужде'ннаго су'ща прегрjьше'ньми 
бл~же'нне, мл~твами твои'ми, и=дjь'же ст~ы'хъ ликова^нiя 
и= ра'дость _е='сть несказа'нная.

Сла'ва, и= ны'нjь, бг~оро'диченъ: Скw'рби, лю'тыхъ 
навед_е'нiя, стра^сти же разли^чныя w=бурева'ютъ 
смире'нную мою` ду'шу _о=трокови'це неискусобра'чная, 
мт~и хр\ста` бг~а, прави'тельница ми` jа=ви'ся въ мо'ри 
жите'йстjьмъ, и= належа'щую о_у=кроти` бу'рю къ 
приста'нищ_емъ ти'химъ покая'нiя и= прохлажде'нiя 
наставля'ющи, къ бж~е'ственному покро'ву твоему` 
притека'юща.

Прокi'менъ дне`, и= Сподо'би гд\си въ ве'черъ 
се'й:

На стiхо'внjь стiхи^ры о_у=мили'тельны, гла'съ в~:

Согрjьши'хъ ти` хр\сте` сп~се, jа='кw блу'дный 
сы'нъ: прiими' мя _о='ч~е ка'ющася, и= поми'луй мя` бж~е.

Стi'хъ: Къ тебjь` возведо'хъ _о='чи мои` живу'щему 
на нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Вопiю' ти хр\сте` сп~се мытаре'вымъ гла'сомъ: 
w=чи'сти мя` jа='коже _о='наго, и= поми'луй мя` бж~е.

Стi'хъ: Поми'луй на'съ гд\си, поми'луй на'съ, 
jа='кw по мно'гу и=спо'лнихомся о_у=ничиже'нiя: наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Мч~нченъ: Ст~ы^мъ мч~нкwмъ моля'щымся w= на'съ, и= 
хр\ста` пою'щымъ, вся'ка пре'лесть преста`, и= 
человjь'ческiй ро'дъ вjь'рою сп~са'ется. (с. 246)

Сла'ва, и= ны'нjь, бг~оро'диченъ: Все` 
о_у=пова'нiе мое` на тя` возлага'ю, мт~и бж~iя, сохрани' 
мя под\ъ кро'вомъ твои'мъ.

Та'же: Ны'нjь w\тпуща'еши: И= трист~о'е. По 
_О='ч~е на'шъ: тропа'рь ст~о'му. Сла'ва, и= ны'нjь, 
бг~оро'диченъ, во гла'съ тропаря`. И= _е=ктенiа`. И= 
w\тпу'стъ.

%[Въ понедjь'льникъ на повече'рiи,%],

канw'нъ прест~jь'й бц\дjь. Гла'съ в~.

%[Пjь'снь а~%]

I=рмо'съ: Во глубинjь` постла` и=ногда` 
фараwни'тское всево'инство преwруже'нная си'ла, 
вопло'щшееся же сло'во всеsло'бный грjь'хъ потреби'ло 
_е='сть, препросла'вленный гд\сь, сла'внw бо просла'вися.

Похвале'нiя ти` присноцвjьту'щiй вjьне'цъ, 
_е=го'же прозябе` дх~омъ цр~ковь ч\стая, прино'ситъ 
пjь'сненнw тебjь` со а=рха'гг~ломъ гаврiи'ломъ 
бг~оневjь'стнjьй, ра'дуяся пою'щи, и= тя` че'стнw 
вjьнча'ющи.

Воздjь'лавши живоно'сный вiногра'дъ, мт~и бж~iя 
препjь'тая хр\ста` бг~а, земле` ст~а'я _о='ч~а jа=ви'ся, 
па'че смы'сла бг~обл~года'тная, и= ве'сь мi'ръ напои` 
пи'ва живоно'снагw ч\стая.

Сла'ва: Волну'ющагwся лю'тjь прегрjьше'нiи всегw` 
мi'ра, и= потопля'емагw, родила` _е=си` преч\стая бг~а и= 
гд\са всjь'хъ на'съ, и= w=корми'теля хр\ста`, ко 
сп~си'тельному приста'нищу на'съ направля'юща вjь'рнw.

И= ны'нjь: Прибjь'жище и= сп~се'нiя гра'де, вси` 
вjь'рнw мо'лимъ тя`, мр~i'е мт~и бж~iя, и= ми'ли дjь'емся 
те'плjь: прiими` мольбы^ на'шя твои'хъ вjь'рныхъ ра^бъ, 
и= разрjьши` вся^ ны` w\т прегрjьше'нiй w=сужде'нiя. (с. 
247)

%[Пjь'снь г~%]

I=рмо'съ: О_у=тверди` на'съ въ тебjь` гд\си, 
дре'вомъ о_у=мерщве'й грjь'хъ, и= стра'хъ тво'й всади` въ 
сердца` на'съ пою'щихъ тя`.

Нача'ло w\твраще'нiя бг~а бы'сть къ человjь'кwмъ, 
_е='vино прельще'нiе: ст~а'я же бц\да приведе` па'ки бг~а 
къ на'мъ.

Жи'зни тя` сокро'вище препjь'тая ражда'етъ 
мi'рови, и= ра'дуется бл~гоча'дiю сла'вный i=wакi'мъ w= 
тебjь`, jа='кw непло'дными _о=тцы` прише'дши наде'жда.

Сла'ва: W\т а='нны ра'дость ро'ду процвjьте`, 
ражда'еши двою` цр~я`: и= сра'дуются рождеству` твоему` 
ж_ены`, разрjь'шшяся тобо'ю кля'твы.

И= ны'нjь: Купина` въ сiна'и проwбража'ше твое` 
дв~о, пресла'вное рж\ства`: и='бо _о=гне'мъ бж~ества` не 
w=пали'ся, въ ложесна'хъ прiе'мши ч\стая.

%[Пjь'снь д~%]

I=рмо'съ: О_у=слы'шахъ гд\си, сла'вное твое` 
смотре'нiе, и= просла'вихъ чл~вjьколю'бче, непостижи'мую 
твою` си'лу.

I=а'кwвъ тя` jа='кw лjь'ствицу бг~олjь'пнw 
прови'дяше дв~о, на _е=я'же версjь` бг~ъ 
о_у=твержда'шеся.

А='гг~льское сни'тiе, _е='же къ на'мъ сло'ва 
прише'ствiе тобо'ю преч\стая прояви'ся.

Сла'ва: О_у=тро'ба твоя` препjь'тая, и= сосца` 
бл~ж_е'нна дв~о: тjь'хъ бо ра'ди жи'знь вси` 
w=брjьто'хомъ.

И= ны'нjь: Та'йнw воспjьва'емъ тя` мт~и бж~iя, 
гла'сы правосла'вными, и=`мже цр~ковь блюдо'ма _е='сть 
мл~твами твои'ми.

%[Пjь'снь _е~%]

I=рмо'съ: Просвjьще'нiе во тьмjь` лежа'щихъ, 
сп~се'нiе w\тча'янныхъ хр\сте` сп~се мо'й, къ тебjь` 
о_у='тренюю цр~ю` ми'ра, просвjьти' мя сiя'нiемъ твои'мъ: 
и=но'гw бо ра'звjь тебе` бг~а не зна'ю. (с. 247)

Зако'на и= ковче'га ч\стнjь'йшу тя` воспjьва'емъ, 
бц\де мр~i'е: и='бо всjь'хъ зижди'теля и= бг~а, jа='кw 
скрижа^ли носи'ла _е=си` препjь'тая.

Пр\сто'лъ бж~iя бж~iя сло'ва, прославля'емъ бц\де, 
на не'мже jа='кw чл~вjь'къ бг~ъ сjьдя` jа=ви'ся, и= 
бы'сть херувi'мwвъ превы'шши.

Сла'ва: Разрjьши'ла _е=си` дв~о, w\т го'рькiя 
рабо'ты ве'сь ро'дъ человjь'чь, и= свобо'дою хр\сто'вою 
_е=стество` же'нское почти'ла _е=си`, въ бж~е'ственнjьмъ 
твое'мъ рж\ствjь`.

И= ны'нjь: Родила` _е=си` сн~а дв~а, и= 
побjьжда'ютъ ж_ены` врага` jа='вjь: тjь'мже и= 
притека'ютъ _о=трокови'це, дв~ство держа'ще.

%[Пjь'снь s~%]

I=рмо'съ: Въ бе'зднjь грjьхо'внjьй валя'яся, 
неизслjь'дную мл\срдiя твоегw` призыва'ю бе'здну: w\т 
тли` бж~е мя` возведи`.

Jа='же мi'ру ра'дость бц\де ч\стая, ра'дуйся, 
тебjь` дв~о зове'мъ со а='гг~ломъ вjь'рнw, твоея` 
ра'дости сподо'би, и= печа'ль на'шу разори`.

Ра'дости неw\те'млемыя жили'ще тя` восхваля'юще 
вjь'рнw мт~и приснодв~о, твоея` ра'дости сподо'би, и= 
печа'ль на'шу разори`.

Сла'ва: Нб~о нб~съ вы'шшее jа=ви'лася _е=си` 
бг~оневjь'стная, бж~е'ственною твое'ю сла'вою: въ тя` 
бг~ъ на'шъ всели'вся, jа=ви'ся ми`.

И= ны'нjь: Ны'нjь _е=стество` же'нское 
возра'довася, ны'нjь печа'ль преста`, ра'дость 
процвjьте`: jа='кw мр~i'а роди` ра'дость, сп~са хр\ста` 
бг~а.

Та'же, Гд\си поми'луй, три'жды. Сла'ва, и= 
ны'нjь:

Сjьда'ленъ, гла'съ в~: Подо'бенъ: Мл\срдiя су'щи:

Души` моея` лjь'ность лю'тую, и= се'рдца моегw` 
пренемога'нiе, мт~и бж~iя воззрjь'вши, и=сцjьли` мл~твами 
твои'ми, и= сп~се'нныхъ мя` ча'сти сподо'би, и=збавля'ющи 
мя` тьмы` и= муче'нiя, jа='кw _е=ди'на о_у=пова'нiе мое` 
и= о_у=тjьше'нiе. (с. 249)

%[Пjь'снь з~%]

I=рмо'съ: W='бразу злато'му на по'лjь деи'рjь 
служи'му, трiе` твои` _о='троцы небрего'ша безбо'жнагw 
велjь'нiя, посредjь' же _о=гня` вве'ржени, w=роша'еми 
поя'ху: бл~гослове'нъ _е=си` бж~е _о=т_е'цъ на'шихъ.

Руно` и=ногда` гедеw'ново, _е='же на тя` ч\стая 
бж~iя сло'ва проwбрази` сни'тiе: jа='коже бо ро'су 
зача'тiе прiя'тъ, нетлjь'нная дв~о. тjь'мже вси` тебjь` 
зове'мъ: бл~гослове'нъ пло'дъ твоегw` чре'ва ч\стая.

Нw'ва и= стра^шна, и= вjь^рна и= чу^дна твоя^ 
та^инства, мр~i'е мт~и хр\ста` бг~а на'шегw: jа='кw 
тобо'ю примири'хомся вси` бг~ови и= вл\дцjь, и= со 
а='гг~лы ны'нjь пое'мъ: бл~гослове'нъ пло'дъ твоегw` 
чре'ва ч\стая.

Сла'ва: И='же пре'жде гедеw'нъ предвjьству'етъ 
тебjь` ч\стая, бж~е'ственное рж\ство` jа='вjь: _о=крi'нъ 
приноша'етъ и=спо'лненъ воды` w\т w=цыжде'нiя руно'внагw: 
ве'сь бо въ тя` бж~е'ственнw всели'ся, преч\стая: 
бл~гослове'нъ пло'дъ твоегw` чре'ва ч\стая.

И= ны'нjь: Ро'ждши бг~а и= сп~са вся'ческихъ 
мр~i'е, была` _е=си` w\тча'янныхъ и=справле'нiе, 
грjь'шникwвъ w=бновле'нiе, и= ненаде'жныхъ наде'жда, и= 
пою'щихъ по'мощь: бл~гослове'нъ пло'дъ твоегw` чре'ва, 
ч\стая.

%[Пjь'снь и~%]

I=рмо'съ: Въ пе'щь _о='гненную ко _о=трокw'мъ 
_е=вр_е'йскимъ снизше'дшаго, и= пла'мень на ро'су 
прело'жшаго бг~а, по'йте дjьла` jа='кw гд\са, и= 
превозноси'те во вся^ вjь'ки.

Но'въ ра'й на'мъ jа=ви'лася _е=си` прест~а'я 
бц\де, не сме'ртное дре'во, но живо'тное, jа='кw са'дъ 
без\ъ сjь'мене прорасти'вши гд\са, и='мже безсме'ртною 
жи'знiю пита'емся вси`.

Воспjьва'етъ вся` хр\сто'ва цр~ковь бц\де, твое` 
рж\ство`, jа='кw сп~са'ются грjь'шнiи вси` и= ни'щiи, 
и=`же любо'вiю къ тебjь` прибjьга'юще: прiи'де бо 
хр\сто'съ на зе'млю, человjь'ки сп~сти`. (с. 250)

Сла'ва: Свобожда'ется w=сужде'нiя пра'баба тобо'ю 
бц\де дв~о: и= се` ны'нjь ж_ены` стра'ждутъ по хр\стjь`, 
и= ра'дуется _е=стество` же'нское, jа='коже первомч~нца 
вопiе'тъ fе'кла.

И= ны'нjь: Никто'же поги'бе ч\стая, и='же вjь'ры 
наде'жду стяжа` къ тебjь` правосла'внw, дв~о мт~и бж~iя, 
ра'звjь то'чiю за'вистiю w\тмета'яйся, твоему` не 
покланя'тися w='бразу начерта'нному.

%[Пjь'снь f~%]

I=рмо'съ: Jа='же пре'жде сл~нца свjьти'льника бг~а 
возсiя'вшаго, пло'тски къ на'мъ прише'дшаго и=з\ъ боку` 
дв~и'чу, неизрече'ннw воплоти'вшая, бл~гослове'нная 
всеч\стая, тя` бц\де велича'емъ.

Приклони' ми о_у='хо твое` дв~о прест~а'я, 
воспjьва'ющему вjь'рнw похва'льными словесы` твое` 
рж\ство`: и= jа='кw да'ры вдови'чи, пjь'снь о_у=сте'нъ 
мои'хъ прiе'мши, проси` грjьхw'въ мои'хъ проще'нiя.

Сiя'етъ добро'та твоя`, блиста'етъ чистоты` 
свjь'тлость, ч\стая, и= пресiя'етъ па'че си'хъ твое` 
рж\ство`: бг~ъ бо творе'цъ со'лнца и= тва'ри всея`, и=з\ъ 
тебе` роди'ся: тjь'мже тя` вси` велича'емъ.

Сла'ва: Свjь'тъ тя` чистоты`, и= же'злъ дв\ства, 
и= мт~рь бж~iю, бг~олjь'пнw въ пjь'снехъ пою'ще бц\де, со 
гла'сомъ хвале'нiя мо'лимся ти`: въ дв~ствjь о_у=тверди` 
на'съ, и= въ чистотjь` сохрани`.

И= ны'нjь: Тjь'ло и= ду'шу нескве'рну бг~ови 
соблю'дши ч\стая, цр~ь восхотjь` твоея` добро'ты 
хр\сто'съ, и= мт~рь своегw` воплоще'нiя показа`, мр~i'е 
пресла'вная, сп~се'нiе мое` соверша'я.

Та'же, Досто'йно _е='сть: И= покло'нъ. 
Трист~о'е. и= по _О='ч~е на'шъ: тропари`. И= про'чее 
_о=бы'чное, и= w\тпу'стъ. (с. 251)

Во вто'рникъ о_у='тра,

по а~-мъ стiхосло'вiи, сjьда'льны о_у=мили'тельны. 
Гла'съ в~:

Помышля'ющи душе` моя`, стра'шнагw дне` 
и=спыта'нiя, трепе'щи воздая'нiя вjь'чныя му'ки, и= 
покая'нiемъ возопi'й слезя'щи: бж~е согрjьши'хъ, поми'луй 
мя`.

Стi'хъ: Гд\си, да не jа='ростiю твое'ю w=бличи'ши 
мене`, ниже` гнjь'вомъ твои'мъ нака'жеши мене`.

И=спыту'яй мою` со'вjьсть w=сужде'нную, бою'ся 
твоегw` стра'шнагw суди'ща гд\си, jа='кw нjь'сть ми` w\т 
дjь'лъ сп~се'нiя: но jа='кw и=мjь'яй бога'тство 
бл~гоутро'бiя, о_у=ще'дри мя` хр\сте` бж~е и= сп~си' мя.

Сла'ва, и= ны'нjь, бг~оро'диченъ: Тя` велича'емъ 
бц\де вопiю'ще: ра'дуйся же'зле, w\т негw'же безсjь'меннw 
бг~ъ прозябы'й, погуби` на дре'вjь сме'рть.

По в~-мъ стiхосло'вiи сjьда'льны о_у=мили'тельны, 
гла'съ в~:

Поми'луй мя`, рече` дв~дъ, и= а='зъ тебjь` зову`: 
согрjьши'хъ сп~се, моя^ грjьхи` покая'нiемъ w=чи'стивъ, 
поми'луй мя`.

Стi'хъ: Гд\си, да не jа='ростiю твое'ю w=бличи'ши 
мене`, ниже`, гнjь'вомъ твои'мъ нака'жеши мене`.

Поми'луй мя` бж~е, поми'луй мя`, w= двою` грjьху^ 
пла'каше дв~дъ, w= тьма'хъ а='зъ согрjьше'нiихъ вопiю' 
ти: _о='нъ посте'лю слеза'ми w=мочава'ше, а='зъ же ни 
ка'пли _е=ди'ныя и='мамъ, w\тча'яхся и= молю`: поми'луй 
мя` бж~е, по вели'цjьй мл\сти твое'й.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Мч~нченъ: Просвjьти'вый ст~ы^я твоя^ па'че зла'та, 
и= просла'вивый прп\дбныя твоя^, jа='кw бл~гъ, тjь'ми 
о_у=моля'емь быва'я хр\сте` бж~е, живо'тъ на'шъ 
о_у=пра'ви, jа='кw чл~вjьколю'бецъ, и= мл~тву напра'ви 
jа='кw кади'ло, _е=ди'не во ст~ы'хъ почива'яй. (с. 252)

Сла'ва, и= ны'нjь, бг~оро'диченъ: Бц\де не пре'зри 
мене` тре'бующа заступле'нiя, _е='же w\т тебе`: на тя' бо 
о_у=пова` душа` моя`, поми'луй мя`.

По г~-мъ стiхосло'вiи сjьда'льны, гла'съ в~.

Подо'бенъ: Бл~гоутро'бiя су'щи:

Бл~гоутро'бiя незави'стный и=сто'чникъ, @во 
i=_орда'нjь погрузи'лъ _е=си` струи^ i=wа'нне@{@во 
струя'хъ i=_орда'на погрузи'лъ _е=си` i=wа'нне@} 
w\тню'дуже прилjь'жнw молю' тя: страстьми` мно'гими 
потопля'ема, пучи'ною мя` жите'йскою, на вся'кiй де'нь 
лю'тw, бл~гопрiя'тными твои'ми мл~твами, къ живота` 
приста'нищу руководи`.

Бл~гоутро'бiя ра'ди мл\сти бл~же, сп~сти` твое` 
созда'нiе хр\сте` прише'лъ _е=си`, прекло'нь нб~са` 
схожде'нiемъ твои'мъ. тjь'мже стра'шное смотре'нiе твое` 
пою'ще, вопiе'мъ ти`: мольба'ми пр\дте'чи твоегw` 
w=чище'нiе грjьхw'въ пода'ждь на'мъ, jа='кw _е=ди'нъ 
бл~гоутро'бенъ.

Сла'ва, и= ны'нjь, бг~оро'диченъ: Кто` ви'дjь, 
кто` слы'ша мт~рь ражда'ющую своего` содjь'теля 
неискусому'жнw, доя'щую даю'щаго пи'щу вся'кой пло'ти; 
_wле чудесе`! пр\сто'лъ херувi'мскiй jа=ви'ся чре'во 
твое` бц\де бл~года'тная, моли` w= душа'хъ на'шихъ.

Канw'нъ о_у=миле'нiя ко гд\су на'шему i=и~су хр\сту` 
и= ст~ы^мъ мч~нкwмъ [_е=гw'же краегране'сiе си'це: 
Мои^мъ рыда'нi_емъ вмjьще'нiе, _w сп~се, подава'еши.] 
Творе'нiе i=w'сифово. Гла'съ в~.

%[Пjь'снь а~%]

I=рмо'съ: Мwv"се'йскую пjь'снь воспрiи'мши, 
возопi'й душе`: помо'щникъ и= покрови'тель бы'сть мнjь` 
во сп~се'нiе, се'й мо'й бг~ъ, и= просла'влю _е=го`.

Себе` бра'тiе пре'жде и=схо'да воспла'чимъ 
го'рькw, jа='кw да слеза'ми до'брыми о_у=бjьжи'мъ тогда` 
сле'зъ муче'нiя, ничто'же и=му'щихъ поле'зно.

Тьма'ми хр\сте`, завjьща'хъ пока'ятися, и= 
нечу'вственну ду'шу и=мjь'яй, въ прегрjьш_е'нiя впа'даю: 
о_у=ще'дри сп~се не'мощь мою`. (с. 253)

Мч~нченъ: И=`же муче'нiя _о='гнь претерпjь'вше, 
бж~е'ственнымъ w=роше'нiемъ стр\стоте'рпцы хр\стw'вы, 
_о=гня` гее'нны и=зба'вите мя`, въ страсте'хъ лю'тыхъ 
слежа'щаго.

Мч~нченъ: Крjь'пцы на враги` jа='вльшеся си'лою 
бж~е'ственною, некрjь'постную и='хъ низложи'сте си'лу, 
мч~нцы хр\стw'вы достохва'льнiи.

Бг~оро'диченъ: Пламеноно'сная клеще`, ю='же 
и=са'iа ви'дjь и=ногда`, веще'ств_енныя се'рдца моегw` 
стра^сти бг~ороди'тельнице попали`, и= до конца` 
потреби`.

И='нъ канw'нъ, ко ст~о'му ч\стнjь'йшему пр\оро'ку 
i=wа'нну пр\дте'чи [_е=гw'же краегране'сiе си'це: 
Кр\сти'телю, мольбу` прiими`.] Творе'нiе i=w'сифово. 
Гла'съ в~.

%[Пjь'снь а~%]

I=рмо'съ: Во глубинjь` постла` и=ногда` 
фараwни'тское всево'инство преwруже'нная си'ла, 
вопло'щшееся же сло'во всеsло'бный грjь'хъ потреби'ло 
_е='сть, препросла'вленный гд\сь, сла'внw бо просла'вися.

Кр\сти'телю и= пр\дте'че хр\сто'въ, погружа'емый 
всегда` сластьми` тjьле'сными, о_у='мъ мо'й о_у=пра'ви, 
и= во'лны страсте'й о_у=кроти`: jа='кw да въ тишинjь` 
бж~е'ственнjьй бы'въ, пjьсносло'влю тя`.

Недоумjь'ннымъ просвjьти'вся просвjьще'нiемъ, 
jа='кw многосвjь'тлая sвjьзда`, мы'сленному восто'ку 
предте'клъ _е=си`: и='мже w=зари'тися се'рдцу моему` 
кр\сти'телю, моли`, w=мраче'нному всjь'ми бjьсо'вскими 
приложе'нiи.

Въ рjьцjь` бе'здну и=ногда` всему'дре погрузи'лъ 
_е=си`, пото'пъ содjьва'ющую бл~года'тiю, всегw` 
преступле'нiя. но молю'ся, пото'ки бл~же'нне мои'хъ 
прегрjьше'нiй и=зсуши`, бж~е'ственнымъ хода'тайствомъ 
твои'мъ.

Бг~оро'диченъ: Ч\стыя дв~ы, бг~а воплоти'вшiя, 
сро'дникъ бы'лъ _е=си` бл~же'нне пр\дте'че, съ не'юже тя` 
чти'мъ и= мо'лимъ, и=`же въ бж~е'ственнjьмъ хра'мjь 
твое'мъ ны'нjь живу'ще: хра'мы и= на'съ сотвори` дх~а 
ст~а'гw. (с. 254)

%[Пjь'снь г~%]

I=рмо'съ: Непло'дствовавшiй мо'й о_у='мъ, 
плодоно'сенъ бж~е покажи' ми, дjь'лателю до'брыхъ, 
насади'телю бл~ги'хъ, бл~гоутро'бiемъ твои'мъ.

Лjь'ностнымъ дрема'нiемъ w=тяготи'хъ ду'шу: 
воздви'гни хр\сте` ко бдjь'нiю покая'нiя, твори'ти твоя^ 
повелjь^нiя.

Не jа=ви` мене` i=и~се, въ де'нь стра'шный 
w\тча'янна: но пре'жде конца` w=брати'въ, лю'тыя и=зба'ви 
му'ки.

Мч~нченъ: И=`же стр\сти хр\стw'вы подража'вше 
до'брjь, бж~е'ственными w='бразы стр\стоте'рпцы 
хр\стw'вы, души` моея` лю^тыя стра^сти и=сцjьли'те.

Мч~нченъ: Да и='же на нб~сjь'хъ присносу^щнымъ 
бл~ги^мъ сподо'битеся вся'кое и=скуше'нiе лю'тыхъ, 
стр\стоте'рпцы, на земли` тве'рдw претерпjь'сте.

Бг~оро'диченъ: Дои'ши матеролjь'пнw пита'теля 
всjь'хъ, и= но'сиши сего` на w=б\ъя'тiяхъ ч\стая, 
вся'ч_еская руко'ю нося'щаго всегда`.

%[И='нъ%]

I=рмо'съ: На ка'мени мя` вjь'ры о_у=тверди'въ, 
разшири'лъ _е=си` о_у=ста` моя^ на враги` моя^. 
возвесели' бо ся ду'хъ мо'й, внегда` пjь'ти: нjь'сть 
ст~ъ, jа='коже бг~ъ на'шъ, и= нjь'сть пра'веденъ па'че 
тебе` гд\си.

И=сцjьли` стру'пы души` моея`, о_у='мъ мо'й, 
w=мраче'нный небреже'нiемъ, w=зари` бж~е'ственнымъ 
твои'мъ хода'тайствомъ гд\сень пр\дте'че, и= вся'кагw 
и=зба'ви мя` сопроти'внагw w=бстоя'нiя, молю'ся.

Непло'дствiе разрjьши'лъ _е=си` ро'ждшiя, роди'вся 
бж~iимъ промышле'нiемъ прему'дре пр\оро'че: непло'дное 
о_у='бw се'рдце мое`, плодоно'сно ны'нjь содjь'лай 
гд\сень пр\дте'че, хода'тайствомъ твои'мъ, добродjь'телей 
приноси'ти прозяб_е'нiя.

Любо'вiю твое'ю созида'ющаго бж~е'ственный до'мъ, 
вы'шнягw житiя` о_у=лучи'ти моли`, и=`же вjь'рою хра'му 
твоему` служа'щыя, хра'мы дх~а бж~е'ственнагw сотвори`, 
кр\сти'телю и= пр\дте'че, хода'тайствы твои'ми. (с. 255)

Бг~оро'диченъ: Веселя'шеся предте'ча въ ложесна'хъ 
носи'мь ма'тернихъ, и= покланя'шеся гд\су, носи'му въ 
ложесна'хъ благода'тныя, _е=го'же моли`, w\т вся'кiя 
ско'рби и=зба'вити мя`.

%[Пjь'снь д~%]

I=рмо'съ: _Е='же w\т дв~ы твое` рождество` 
пр\оро'къ предзря`, воспроповjь'даше вопiя`: слу'хъ тво'й 
о_у=слы'шахъ, и= о_у=боя'хся, jа='кw w\т ю='га, и= и=з\ъ 
горы` ст~ы'я прiwсjьне'нныя прише'лъ _е=си` хр\сте`.

W=кра'дена мя` w\твсю'ду, и= w=бнища'вша сло'ве, 
зря` вра'гъ, w= поги'бели мое'й ра'дуется, льсти'вый 
мудре'цъ: гд\си сла'вы, w=богати'телю о_у=бо'гихъ, тогw' 
мя sлодjь'йствiя и=зми`.

Ру'цjь и= _о='чи w=скверни'хъ гд\си, содjь'явъ 
jа=`же нелjь'по _е='сть твори'ти, и= въ гнjь'въ 
подвиго'хъ щедрw'ты твоя^, и=жди'въ твое` 
долготерпjь'нiе: призрjь'въ о_у=ще'дри мя` бл~же.

Мч~нченъ: Ко'ль ди'венъ бг~ъ на'шъ во ст~ы'хъ 
_е='сть, послу'шавшихъ _е=го`, и= низлага'ющихъ 
и=стука^нныя поги'бели, и= наслjь'довавшихъ рая` 
простра'нство, w\т негw'же дре'вле и=згна'нъ бы'сть 
а=да'мъ.

Мч~нченъ: Струя'ми крове'й бл~же'ннiи 
о_у=ста'висте кро'вь, приноси'мую и=ногда` де'мwнwмъ, 
всjь^мъ поги'бельную, на па'губу принося'щымъ 
человjь'кwмъ. сегw` ра'ди о_у=блажа'еми _е=сте` при'снw.

Бг~оро'диченъ: Научи'вся дх~омъ проро'ческiй 
пресла'вный ли'къ, _е='же па'че о_у=ма` твое'й та'йнjь 
бц\де, различноwбра'знw сiю` предначерта'етъ сщ~е'нными 
w=бразы`, и='хже коне'цъ зри'мъ свjь'тлw.

%[И='нъ%]

I=рмо'съ: Прише'лъ _е=си` w\т дв~ы, не хода'тай, 
ни а='гг~лъ, но са'мъ гд\си вопло'щься, и= спа'слъ _е=си` 
всего' мя человjь'ка. тjь'мъ зову' ти: сла'ва си'лjь 
твое'й гд\си.

Прекло'ншему нб~са` и= чл~вjь'кwмъ бесjь'довавшу, 
главу` приклони'лъ _е=си`, десни'цею твое'ю пребога'те: 
_е='юже мя` соблюди`, во смире'нiи соблюда'я се'рдце 
мое`. (с. 256)

Пусты'ня тебе` граждани'на непрохо'дная и=мя'ше, 
бл~же'нне предте'че. тjь'мже вопiю' ти: пу'сту вся'кагw 
бж~е'ственнагw дjья'нiя бы'вшу ду'шу мою` снабди`.

Зако'нъ бж~е'ственный о_у=правля'я, беззако'ннw 
закла'нъ бы'лъ _е=си`. тjь'мже молю'ся тебjь`: 
беззако'ннующа мя` всегда`, и= прельща'ема бjьсо'вскими 
прельще'ньми, и=спра'ви.

Созда'въ са'мъ себе` хра'мъ вл\дцjь цр~ю`, къ 
бж~е'ств_еннымъ селе'нi_емъ ны'нjь преше'лъ _е=си` 
предте'че: и='хже получи'ти моли`, тебjь` прест~ы'й до'мъ 
воздви'гшаго.

Бг~оро'диченъ: При'зри на мя` неду'гующаго 
всенепоро'чная, и= разрjьши` стра^сти моя^ лю^тыя и= 
неудобоисцjь^льныя: jа='кw да велича'ю тя` возвели'чившую 
все` человjь'чество.

%[Пjь'снь _е~%]

I=рмо'съ: Мглу` души` моея` сп~се мо'й разгна'въ, 
свjь'томъ за'повjьдей твои'хъ w=зари' мя, jа='кw _е=ди'нъ 
цр~ь ми'ра.

Грjьхи` совокупля'ю безу'мнw грjьхw'мъ, и= 
восклоне'нiя нjь'сть въ сме'рти мое'й: о_у=вы` мнjь`, 
ка'кw jа=влю'ся хр\сто'ви;

Бjьду` прiе'млю jа='кw кора'бль, погуби'хъ мое` 
бре'мя, _е='же ми` да'лъ _е=си` ще'дре, и= ны'нjь 
w=бнища'въ зову`: не пре'зри мене` хр\сте`.

Мч~нченъ: Jа='кw сла'ву презрjь'вше до'льнюю и= 
попира'емую, нб\снjьй страстоте'рпцы сподо'бистеся 
сла'вjь, сопребыва'юще хр\сту`.

Мч~нченъ: Любве` jа='же къ пло'ти о_у='мъ 
w\тлучи'вше, вjь'рою му^ки о_у=сво'исте любе'знw 
стр\стоте'рпцы, о_у=своя'еми хр\сту`.

Бг~оро'диченъ: Данiи'лъ тя` го'ру ве'лiю дх~омъ 
зря'ще бц\де: w\т нея'же ка'мень w\тсjь'кся, сокруша'етъ 
де'мwнwвъ и=стука^нная.

%[И='нъ%]

I=рмо'съ: Просвjьще'нiе во тьмjь` лежа'щихъ, 
сп~се'нiе w\тча'янныхъ хр\сте` сп~се мо'й, къ тебjь` 
о_у='тренюю цр~ю` ми'ра, просвjьти' мя сiя'нiемъ твои'мъ: 
и=но'гw бо ра'звjь тебе` бг~а не зна'ю.

Въ тече'нiихъ i=_орда'нскихъ струя` нетлjь'нiя 
пр\дте'че, крести'въ хр\ста` моли` и=стека^нiя страсте'й 
мои'хъ (с. 257) и=зсуши'ти, и= пото'ки сла'достныя 
наслjь'довати, и= пра'ведныхъ кра'снагw ра'дованiя.

О_у=же` рыда'ю, и= содрага'юся стра'хомъ, и= 
недоумjь'нiемъ всегда` содержи'мь _е='смь, помышля'я моя^ 
содjь^ланная, и= бу'дущiй су'дъ о_у=жа'сный: 
бл~гоутро'бне гд\си, пощади' мя твоегw` крести'теля 
мольба'ми.

Законополага'яй лю'демъ сп~се'нiе, въ раска'янiи 
пр\дте'че прегрjьше'нiй бы'вшее, посредjь` зако'на и= 
бл~года'ти ста'лъ _е=си`. сегw` ра'ди мо'лимъ тя`: 
w=бразми` покая'нiя на'съ просвjьти`.

Да'ждь ми` вре'мя покая'нiя, о_у=ны'ннw 
преше'дшее, все` и=жди'вшему, бл~годjь'телю, и=мjь'я на 
сiе` моля'щаго тя` сло'ве, i=wа'нна вели'каго пр\дте'чу, 
и= покая'нiя всемi'рнаго проповjь'дника.

Бг~оро'диченъ: Навjь'ты и= ловле'нiи льсти'вагw 
о_у=мертви'хся, вл\дчце всенепоро'чная, w=живи' мя, 
jа='же ро'ждшая живо'тъ всjь'хъ бц\де v=поста'сный, да 
тя` пою` бл~гоче'стнw всенепоро'чную.

%[Пjь'снь s~%]

I=рмо'съ: Во глубинjь` грjьхо'внjьй содержи'мь 
_е='смь сп~се, и= въ пучи'нjь жите'йстjьй w=бурева'емь: 
но jа='коже i=w'ну w\т sвjь'ря, и= мене` w\т страсте'й 
возведи`, и= сп~си' мя.

Jа='коже дре'вле ханане'а зову' ти сп~се, сн~е 
бж~iй, поми'ловавъ мя` о_у=ще'дри: ду'шу бо стра'ждущу 
и='мамъ въ лю'тыхъ, и= саму` въ чу'вство прiити` не 
хотя'щую.

Смуща'етъ мя` безмjь'рныхъ страсте'й бу'ря: 
jа='коже мо'рю и=ногда` запрети'лъ _е=си`, и= спа'слъ 
_е=си` ст~ы^я о_у=ч~нки` твоя^, и= мене` i=и~се возведи`, 
и= сп~си` хр\сте`.

Мч~нченъ: О_у=диви'шася а='гг~льстiи безпло'тнiи 
ли'цы терпjь'нiю ва'шему, _е='же въ тjьлеси`: и= 
похвали'ша подаю'щаго ва'мъ честнi'и страда'льцы, и= 
си'лу и= трудw'въ воздая^нiя.

Мч~нченъ: W=кропля'еми крове'й свои'хъ тече'ньми, 
и= _о='чiю и=збода'еми мч~нцы, померза'еми сту'денiю 
лю'тою, къ теплотjь` жи'зни преидо'сте, воспjьва'юще 
хр\ста`. (с. 258)

Бг~оро'диченъ: Jа='кw трапе'за хлjь'бъ вмjьща'еши 
та'йный, w\т негw'же jа='дше не ктому` а='лчемъ 
всепjь'тая, вjь'дущiи тя` хр\ста` всjь'хъ бг~а 
роди'тельницу, и= пита'тельницу jа='кw вои'стинну.

%[И='нъ%]

I=рмо'съ: Въ бе'зднjь грjьхо'внjьй валя'яся, 
неизслjь'дную мл\срдiя твоегw` призыва'ю бе'здну: w\т 
тли` бж~е мя` возведи`.

Гла'съ сло'во проповjь'давый, всjь'хъ гла'сы 
воспрiе'мъ, проси` грjьхw'въ проще'нiе дарова'ти, вjь'рою 
пою'щымъ тя`.

Сокруше'нiе души` моея` и=сцjьли`, и= грjьхw'въ 
бре'мя разрjьши`, и= па'че наде'жды сп~си' мя мл~твами 
твои'ми, бл~же'нне предте'че.

I=и~са, _е=го'же руко'ю твое'ю крести'лъ _е=си`, 
предте'че моли`, руки' мя и=зба'вити грjьха`, взима'юща 
къ нему` ру'цjь при'снw, всесла'вне.

Бг~оро'диченъ: Дрема'нiемъ лjь'ностнымъ w=держи'мь 
_е='смь, со'нъ грjьхо'вный тяготи'тъ се'рдце мое`: 
твои'мъ преч\стая бдjь'ннымъ хода'тайствомъ воздви'гни, 
и= сп~си' мя.

%[Пjь'снь з~%]

I=рмо'съ: Херувi'мы подража'юще _о='троцы въ 
пещи`, ликовствова'ху вопiю'ще: бл~гослове'нъ _е=си` 
бж~е, jа='кw и='стиною и= судо'мъ наве'лъ _е=си` сiя^ 
вся^ грjь^хъ ра'ди на'шихъ, препjь'тый и= 
препросла'вленный во вся^ вjь'ки.

Зако'нwвъ твои'хъ w\тверго'хся, и= покори'хся 
безслове'снымъ похоте'мъ, дjь'я нелjь^пая хр\сте`, jа='кw 
w=суети'хся въ безу'мiи мое'мъ, jа='коже и='нъ никто'же 
w\т человjь^къ на земли`: не w=ста'ви о_у=`бо мене` 
сп~се, поги'бнути, чл~вjьколю'бiя ра'ди.

Въ беззако'нiихъ, гд\си, се` а='зъ зача'тъ 
_е='смь, jа='коже дв~дъ зову`, и= jа='кw блудни'ца 
слезю`, и= jа='кw преwгорчева'яй ра'бъ, преwгорчи'хъ тя` 
_е=ди'наго су'щаго бг~а бл~га'го: не w=ста'ви о_у=`бо 
мене` сп~се поги'бнути, чл~вjьколю'бiя ра'ди. (с. 259)

Мч~нченъ: Мч~нческiй подвиза'ся собо'ръ 
страстоте'рп_ецъ, мч~нчески вjьнча'ся живоно'сною 
десни'цею: jа='кw вои'стинну бг~а возлюби`, вся^ 
сотво'ршаго сло'вомъ. и= ны'нjь на нб~сjь'хъ ра'дуяся, 
наслажда'ется бж~е'ственнагw наслjь'дiя.

Мч~нченъ: _О='чiю и=збода'еми, и= w\те'млеми 
рука'ми и= нога'ми, бл~готе'чнw къ нб~сному бл~госла'внiи 
посыла'хуся ше'ствiю, препина'юще ш_е'ствiя 
_е=динобо'рца: тjь'хъ мл~твами сп~си` вся^ сло'ве, тебе` 
славосло'вящыя.

Бг~оро'диченъ: Херувi'ми сла'вятъ, серафi'ми 
воспjьва'ютъ, престо'ли, и= вла^сти, и= гд\сьствiя 
при'снw, _е='же па'че о_у=ма` твое` рж\ство`, мр~i'е 
всепjь'тая, jа='кw _е=ди'на бг~а ражда'еши пло'тiю. 
_е=го'же моли` ч\стая, всjь^мъ на'мъ сп~сти'ся, любо'вiю 
почита'ющымъ тя`.

%[И='нъ%]

I=рмо'съ: Бг~опроти'вное велjь'нiе 
беззако'ннующагw мучи'теля, высо'къ пла'мень вознесло` 
_е='сть: хр\сто'съ же простре` бг~очести^вымъ _о=трокw'мъ 
ро'су дх~о'вную, сы'й бл~гослове'нъ и= препросла'вленъ.

И=з\ъ ко'рене сjьки'рою твоегw` покая'нiя, 
и=сто'ргъ jа='звы стра'стнагw се'рдца моегw`, всади` 
предте'че бж~е'ственное безстра'стiе, и= стра'хъ 
чистjь'йшiй бж~iй, вся'кiя sло'бы w\тчужда'ющiй мя`.

Во струя'хъ i=_орда'нскихъ, jа='кw крести'лъ 
_е=си` покрыва'ющаго вода'ми превы'спр_енняя гд\са: того` 
моли` во'ду дарова'ти бж~е'ственнагw о_у=миле'нiя при'снw 
_о=чи'ма мои'ма, сла'вный пр\дте'че.

И='же мi'ру взе'млющаго грjь'хъ а='гнца бж~iя, 
предте'че проповjь'давъ, того` моли` w\т кw'злищъ ча'сти 
jа=ви'ти мя` чу'жда, и= десны'мъ _е=гw` _о=вца'мъ и= 
мене` сочета'ти, сла'вне.

Бг~оро'диченъ: Непло'дная о_у=тро'ба нося'ше тя` 
дв~о: во чре'вjь носи'вшую сло'во воплоще'нно, _е=го'же 
бж~е'ственными взыгра'нiи, вели'кiй предте'ча, непло'дный 
всест~ы'й пло'дъ позна` ра'дуяся, и= поклони'ся. (с. 260)

%[Пjь'снь и~%]

I=рмо'съ: Въ купинjь` мwv"се'ю дв~ы чу'до, на 
сiна'йстjьй горjь` проwбрази'вшаго и=ногда`, по'йте, 
бл~гослови'те, и= превозноси'те во вся^ вjь'ки.

Да w=божи'ши на'съ, воплоти'лся _е=си` за мл\сть, 
ника'коже разумjь'хъ, порабоще'нъ сластьми`: твое'ю 
бл~гостiю w=брати' мя хр\сте`, всjь'хъ сп~се'нiе.

Ты` па'стырю до'брый сло'ве, заблу'ждшую на 
гора'хъ преступле'нiя, _о=кая'нную мою` ду'шу w=брати` и= 
сп~си`: да не до конца' мя вра'гъ льсти'вый пожре'тъ.

Мч~нченъ: Ста'немъ му'жески вку'пjь, вопiя'ху 
дру'гъ дру'гу кра'снiи страда'льцы, о_у=раня'еми лю'тjь: 
се` хр\сто'съ простира'етъ побjь'ды вjьнцы` во вся^ 
вjь'ки.

Мч~нченъ: Крjь'пкими жи'лами, тве'рдыми ва'шими 
болjь'зньми о_у=дави'сте sмi'я, хотя'щаго ва'съ 
sлокова'рнw прельсти'ти: и= ра'йскiя пи'щи jа=ви'стеся 
наслjь^дницы.

Бг~оро'диченъ: Да w=божи'тъ на'съ бг~ъ, воплоти'ся 
и=з\ъ ч\стыхъ крове'й твои'хъ, и= бы'сть человjь'къ дв~о 
бц\де: _е=го'же моли` при'снw w= чту'щихъ тя`.

%[И='нъ%]

I=рмо'съ: Пе'щь и=ногда` _о='гненная въ 
вавv"лw'нjь дjь^йства раздjьля'ше, бж~iимъ велjь'нiемъ 
халд_е'и w=паля'ющая, вjь^рныя же w=роша'ющая, пою'щыя: 
бл~гослови'те вся^ дjьла` гд\сня гд\са.

Да'ждь десни'цу мнjь` на земли` лежа'щему, 
предте'че, и='же десни'цу просте'ръ, и= w=мы'лъ _е=си` 
вода'ми нескве'рнаго: и= и=зба'ви мя` скве'рны 
тjьле'сныя, всего' мя w=чища'я покая'нiемъ, и= сп~си' мя.

И=му'щи душе` вре'мя пока'ятися, лjь'ности 
тяжча'йшiй со'нъ w\ттряси`, и= спjь'шнw побди` вопiю'щи 
вл\дцjь твоему`: мл\срде, о_у=ще'дри мя`, кр\сти'теля 
твоегw` мольба'ми.

Пото'цы страсте'й, и= во'ды sло'бы до души` моея` 
внидо'ша, бл~же'нне предте'че: потщи'ся ско'рw и=з\ъя'ти 
мя`, и='же рjь'чными струя'ми и=змы'въ безстра'стiя 
тиша'йшую пучи'ну. (с. 261)

О_у=вы` мнjь`, мнw'га sла` сотво'ршему! о_у=вы` 
мнjь`, _е=ди'ному прогнjь'вавшему бг~а пребл~га'го! 
кр\сти'телю хр\сто'въ, помози' ми, и= пода'ждь 
прегрjьше'нiй мои'хъ разрjьше'нiе, и= долгw'въ мои'хъ 
w\тсjьче'нiе твои'ми хода'тайствы.

Бг~оро'диченъ: Вы'шняго бг~у пло'тiю ро'ждшая, w\т 
гно'я мя` возста'ви страсте'й w=скорбля'ющихъ мя`, и= 
лю'тjь всего` w=бнища'вша, бж~е'ственными w=богати` 
преч\стая добродjь'тельми, jа='кw да воспою' тя 
спаса'емь.

%[Пjь'снь f~%]

I=рмо'съ: W\т земноро'дныхъ кто` слы'ша таково'е, 
и=ли` кто` ви'дjь когда`; jа='кw дв~а w=брjь'теся во 
чре'вjь и=му'щая, и= безболjь'зненнw мл\днца поро'ждшая; 
таково'е твое` чу'до, и= тя` ч\стая бц\де велича'емъ.

_W ка'кw стра'шно _е='сть твое` суди'ще, на не'мже 
хр\сте` w=жида'ю суди'тися, и= не чу'вствую w\тню'дъ 
сегw` стра'ха, въ лjь'ности вся^ лjь^та провожда'я! 
w=брати' мя _е=ди'не содjь'телю, и='же манассi'ю 
w=браще'й согрjьши'вшаго.

О_у=ста'ви хр\сте` пото'ки, вопiю' ти, 
безмjь'рныхъ мои'хъ sw'лъ, то'ки мнjь` дая'й сле'зъ 
о_у=мыва'ющыя скве'рну, jа=`же под\ъя'хъ безу'мiемъ: и= 
сп~си' мя, спасы'й блудни'цу w\т души` пока'явшуюся, 
мл\стiю твое'ю.

Мч~нченъ: Свjьтоза'рная бж~е'ственныхъ 
страстоте'рп_ецъ па'мять, jа='кw со'лнце на'мъ 
возсiя'вши, вся^ концы` земны^я свjьтово'дитъ, и= тьму` 
прогоня'етъ бж~е'ственнымъ дх~омъ i=дwлонеи'стовства, и= 
страсте'й душетлjь'нныхъ помраче'нiе.

Мч~нченъ: По'лкъ че'стенъ, во'инство 
побjьдоно'сное, и= и=збра'нное w=полче'нiе, собо'ръ 
ст~ы'хъ мч~нкъ, ли'къ бл~же'нный, ликостоя'нi_емъ 
сочета'ся безпло'тныхъ. тjь'хъ мл~твами хр\сте`, вся^ ны` 
цр\ствiю твоему` прича'стники сотвори`.

Бг~оро'диченъ: Свjь'тлыми заря'ми, и=з\ъ чре'ва 
твоегw` возсiя'вшагw на'мъ, и= безбо'жiя но'щь 
потре'бльшагw, дв~о мт~и мр~i'е, просвjьти` вся^ вjь'рою 
тебе` чту'щыя, и= w\т несвjьти'мыя тьмы` и=зба'ви въ 
ча'съ w=сужде'нiя. (с. 262)

%[И='нъ%]

I=рмо'съ: Безнача'льна роди'теля сн~ъ, бг~ъ и= 
гд\сь, вопло'щься w\т дв~ы на'мъ jа=ви'ся, w=мрач_е'нная 
просвjьти'ти, собра'ти расточ_е'нная. тjь'мъ всепjь'тую 
бц\ду велича'емъ.

Ка'ла мя` и=зба'ви грjьхо'внагw гд\си, 
безгрjь'шнjь _е=ди'не и= многомл\стиве, кр\сти'теля 
мольба'ми, и='же тебе` проповjь'давый всему` мi'ру 
а='гнца бж~iя, взе'млющаго человjь'кwвъ грjьхи`.

Jа='кw ши'покъ благово'ненъ, jа='кw бл~гоуха'нный 
кv"парi'съ, jа='кw неувяда'емый крi'нъ, jа='кw мv'ро 
ч\стно и=мjь'яй тя` гд\сень предте'че, мои'хъ дjь'лъ 
sлосмра'дiя и=збавля'юся мл~твами твои'ми, притека'я къ 
покро'ву твоему`.

Непло'дствующа мя` непло'дными дjь'лы всебл~же'нне 
сотвори`, добродjь'телей благопло'дiе при'снw принося'ща, 
ча'до мя` гд\сне творя`, и= прича'стника бж~е'ственному 
цр\ствiю, и= ст~ы'хъ собо'ру купножи'теля.

На'мъ лю'бящымъ тя`, и= любо'вiю почита'ющымъ, и= 
въ бж~е'ственнjьмъ хра'мjь твое'мъ лику'ющымъ, да'ждь съ 
нб~се` разрjьше'нiе лю'тыхъ предте'че гд\сень, и= житiя` 
и=справле'нiе, и= прегрjьше'нiй и=збавле'нiе.

Носи'му во о_у=тро'бjь бг~ома'терни, вся^ 
нося'щему ма'нiемъ, поклони'лся _е=си` пр\оро'че: съ 
не'юже моли` смире'ннjьй сп~сти'ся души` мое'й, во 
мнw'гая впа'дающей по вся^ дни^ согрjьш_е'нiя.

Та'же, Досто'йно _е='сть: и= покло'нъ. 
_Е=ктенiа`, и= свjьти'ленъ, и= _псалмы` _о=бы^чныя.

На стiхо'внjь стiхи^ры о_у=мили'тельны, гла'съ в~:

Всjь'хъ превосхожду` грjьхо'мъ, кого` научу` 
покая'нiю; а='ще воздохну` jа='кw мыта'рь, непщу'ю 
w=тягчи'ти нб~са`: а='ще слезю` jа='коже блудни'ца, 
w=скверня'ю слеза'ми зе'млю. но да'ждь ми` w=ставле'нiе 
грjьхw'въ бж~е, и= поми'луй мя`.

Стi'хъ: И=спо'лнихомся зау'тра мл\сти твоея` 
гд\си, и= возра'довахомся, и= возвесели'хомся: (с. 263) 
во вся^ дни^ на'шя возвесели'хомся, за дни^, въ ня'же 
смири'лъ ны` _е=си`, лjь^та, въ ня'же ви'дjьхомъ sла^я. 
и= при'зри на рабы^ твоя^, и= на дjьла` твоя^, и= 
наста'ви сы'ны и='хъ.

Беззакw'нiя моя^ пре'зри гд\си, w\т дв~ы 
рожде'йся, и= се'рдце мое` w=чи'сти, хра'мъ сiе` творя` 
ст~а'гw твоегw` дх~а: не w\тве'ржи мене` w\т твоегw` 
лица`, безмjь'рную и=мjь'яй ве'лiю мл\сть.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Кр\стъ хр\сто'въ взе'мше ст~i'и мч~нцы, _о=ру'жiе 
непобjьди'мое, всю` дiа'волю си'лу о_у=праздни'ша, и= 
прiе'мше вjьнцы` нб\сныя, стjьна` на'мъ бы'ша, w= на'съ 
тому` моля'щеся.

Сла'ва, и= ны'нjь, бг~оро'диченъ: Ра'дуйся мр~i'е 
бц\де, хра'ме неразруши'мый, па'че же ст~ы'й, jа='коже 
вопiе'тъ пр\оро'къ: ст~ъ хра'мъ тво'й, ди'венъ въ 
пра'вдjь.

Та'же, Бла'го _е='сть и=сповjь'датися гд\севи: 
Трист~о'е. По _О='ч~е на'шъ: тропа'рь, и= 
_е=ктенiа`. Та'же ча'съ а~-й, _псалмы` _о=бы^чныя, и= 
про'чее _о=бы'чное, и= w\тпу'стъ.

Во вто'рникъ бл~же'нны, гла'съ в~:

Гла'съ ти` прино'симъ разбо'йничь, и= вопiе'мъ 
ти`: помяни` на'съ гд\си во цр\ствiи твое'мъ.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

Разбо'йника превзыдо'хъ, и= блудни'цу страстьми`: 
о_у=ще'дри мя` сп~се самоwсужде'ннаго.

Стi'хъ: Бл~же'ни _е=сте`, _е=гда` поно'сятъ ва'мъ, 
и= и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Погрузи'вый бе'здну бл~гоутро'бiя въ водjь` 
предте'че, твои'ми мл~твами стра^сти моя^ о_у=ма'ли.

Стi'хъ: Ра'дуйтеся и= весели'теся, jа='кw мзда` 
ва'ша мно'га на нб~сjь'хъ.

И=`же прел_е'стная теч_е'нiя, крове'й тече'ньми 
и=зсуши'вше, хр\стw'вы стр\стоте'рпцы, досто'йнw сла'вими 
_е=сте`. (с. 264)

Сла'ва: Вjьтi'йствуяй, jа='коже пи'сано _е='сть, 
о_у='мъ человjь'ческiй не мо'жетъ бж~ества` _е=ди'но 
нача'ло пjь'ти трiv"поста'сное.

И= ны'нjь: Jа='же неwпа'льнw ро'ждшую бг~а 
пребезнача'льна, похва'льными вси` пjь'сньми непреста'ннw 
воспои'мъ.


