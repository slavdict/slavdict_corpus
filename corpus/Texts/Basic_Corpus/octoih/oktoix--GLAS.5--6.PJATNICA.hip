<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ четверто'къ ве'чера%],

на Гд\си воззва'хъ, стiхи^ры кр\стны, гла'съ _е~:

Подо'бенъ: Прп\дбне _о='тче:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

Вся^ древа` дубра^вная да возра'дуются, дре'во ви'дяще 
всечестно'е, стр\стiю вл\дчнею w=бра'дованно, бл~года'ть 
w=блистава'ющее jа='кw пла'мень _о=гня`, и=сточа'ющее 
jа='коже во'ды дарова^нiя всjь^мъ, ду'шы просвjьща'ющее 
и= помышл_е'нiя, неду'ги w=чища'ющее и= стра^сти 
w\тгоня'ющее неви^димыя, jа=зы'ки и=ноплем_е'нныя 
побjьжда'ющее jа='вjь, побjь^ды подаю'щее всегда` 
вjь^рнымъ, благослове'нiе и= ве'лiю ми'лость.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Мjь'сту, и=дjь'же стоя'сте но'зjь гд\сни, вjь'рою 
покланя'ющеся, jа='коже пр\оро'къ рече`: хр\ста` 
славосло'вимъ распе'ншагося и= сраспе'нша прегрjьш_е'нiя 
на^ша: ю='же w\т дре'ва разори'вшаго кля'тву, и= 
примири'вша _о=ц~у` w\тстоя'щыя w\тню'дъ помышле'ньми. 
ручны^я же _е=гw` и= ножны^я гвw'здiя, копiе` и= тро'сть, 
гу'бу и= вjьне'цъ w=блобыза'юще, досажд_е'нiя и= 
наруга^нiя, и= и='на _е=ли^ка под\ъя'тъ, че'стнjь 
почита'емъ, и='миже спасо'хомся.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя да о_у=пова'етъ i=и~ль на гд\са.

Вся^ о_у='ды хр\сту` сраспне'мъ, и= мi'рови 
о_у=мертви'мся, и= мiроде'ржцу хр\сту` по стопа'мъ 
ходи'ти вожделjь'вше, тогw'же на ра'мjьхъ бж~е'ственный 
кр\стъ но'симъ, w\тверже'нiемъ плотска'гw взыгра'нiя, и= 
похоте'й sлы'хъ, jа='же ду'шу влеку'тъ ко грjьху`, тому` 
мня'ще предста'ти, и= зрjь'ти того` на кр\стjь` 
пригвожде'на, и= ду'шу свою` въ ру'цjь роди'телю со 
и=здыха'нiемъ преда'вша, jа='кw да всегда` съ ни'мъ 
бу'демъ неразлу'чни. 

И='ны стiхи^ры бц\дjь, гла'съ и= подо'бенъ то'йже.

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

_Е=гда` гро'здъ ненасажде'нъ су'щъ, jа='кw лоза` 
w\трасти'ла _е=си`, о_у=зрjь'вши на дре'вjь повjь'шена, 
прободе'на же копiе'мъ въ бж~е'ств_енныя ре'бра: что` 
сiе`, глаго'лаше, сн~е и= бж~е мо'й; ка'кw и='же неду'ги 
вся^ и= стра^сти и=сцjьля'яй, стра^сти терпи'ши, 
безстра'стенъ сы'й по _е=стеству` бж~е'ственному; что' ти 
безбл~года'тнiи лю'дiе бл~года'телю, сiя^ возда'ша 
вмjь'стw бл~годjья'нiй; вопiя'ше преч\стая: но тогw` 
страстьми`, страсте'й мя` свободи'ти моли` непреста'ннw, 
jа='кw да сла'влю тя`.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе. 

Пла'чемъ вси`, и= ру'цjь распростре'мъ, и= бiе'мъ въ 
п_е'рси, те'плjь слезя'ще и= прекло'ньше колjь^на, 
лице'мъ бiю'ще въ зе'млю прилjь'жнw, и= воздыха^нiя 
возпу'стимъ къ высотjь`, и=`же безмjь'стными дjь'лы 
прогнjь'вавшiи бг~а, за'повjьдей _е=гw` w\тверже'нiемъ, 
и=зба'вити зову'ще въ бу'дущемъ судjь` вся'кагw муче'нiя, 
и=`же тебе` w=печа'лившыя, и= w=браща'ющыяся, мольба'ми 
мт~ре твоея`: за ни'хже кр\стъ претерпjь'лъ _е=си` 
вопло'щься, и= твоегw` цр\ствiя прича'стники сотвори`.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

Кому` о_у=подо'билася _е=си` душе`, о_у=спjьва'ющи въ 
го'ршихъ всегда`, и= прилага'ющи безу'мнw твои^мъ 
jа='звамъ стру'пы мно'жайшыя, jа='кw всетjьле'снjьй бы'ти 
jа='звjь: не помышля'ющи, jа='кw судiя` приближа'ется, 
_е=му'же предста'неши воспрiя'ти по дjья'нi_емъ, вины` и= 
томл_е'нiя; но w=бра'щшися припади` къ дв~jь зову'щи: 
вл\дчце вл\дчце, не пре'зри мя` прогнjь'вавшаго бг~а 
бл~гомл\стиваго, и=з\ъ тебе` на сп~се'нiе чл~вjь'кwвъ 
ро'ждшагося, и= распе'ншагося пло'тiю.

Сла'ва, и= ны'нjь, кр\стобг~оро'диченъ: Подо'бенъ: 
Ра'дуйся: 

И=збавле'нiе на'съ ра'ди, и= цjь'ну вели'кую, 
преч\стую кро'вь твою` и=зво'лилъ _е=си` да'ти 
безгрjь'шне хр\сте` мо'й, всjь^мъ хотя'й сп~се'нiе 
получи'ти. тjь'мже тя` зря'щи пригвожде'на мт~и твоя`, 
рыда'ющи власы` терза'ше своя^, глаго'лющи: ча'до, 
а='гнче всенепоро'чный, мi'ръ хотя` и=зба'вити честно'ю 
твое'ю кро'вiю, w\т _о='чiю мое'ю ка'кw заше'лъ _е=си` 
сп~се, незаходи'мое сл~нце, всjь^мъ подая'й 
просвjьще'нiе, и= ми'ръ, и= ве'лiю мл\сть.

Та'же, Свjь'те ти'хiй: Прокi'менъ дню`: И= Сподо'би 
гд\си въ ве'черъ се'й:

На стiхо'внjь стiхи^ры, гла'съ _е~:

Гд\си, при мwv"се'и и=ногда` пр\оро'цjь, то'чiю 
w='бразъ кр\ста` твоегw` jа=вля'емъ, побjьжда'ше враги` 
твоя^. ны'нjь же са'мый кр\стъ тво'й и=му'ще, по'мощи 
про'симъ: о_у=крjьпи` цр~ковь твою`, мно'гiя ра'ди 
мл\сти, чл~вjьколю'бче.

Стi'хъ: Къ тебjь` возведо'хъ _о='чи мои` живу'щему на 
нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Кр\стъ тво'й хр\сте`, а='ще и= дре'во ви'димо _е='сть 
существо'мъ, но бж~е'ственною w=дjь'яно _е='сть си'лою: 
и= чу'вственнw мi'рови jа=вля'яся, мы'сленнw на'ше 
чудотвори'тъ спасе'нiе. _е=му'же покланя'ющеся, сла'вимъ 
тя` сп~се, поми'луй на'съ.

Стi'хъ: Поми'луй на'съ гд\си, поми'луй на'съ, jа='кw 
по мно'гу и=спо'лнихомся о_у=ничиже'нiя, наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Мч~нченъ: W= земны'хъ всjь'хъ неради'вше, и= на му^ки 
му'жески дерзну'вше, бл~же'нныхъ наде'ждъ не 
погрjьши'сте: но нб\сному цр\ствiю наслjь^дницы бы'сте, 
прехва'льнiи мч~нцы, и=му'ще дерзнове'нiе къ 
чл~вjьколюби'вому бг~у, мi'ру о_у=мире'нiе и=спроси'те, 
и= душа'мъ на'шымъ ве'лiю мл\сть.

Сла'ва, и= ны'нjь, кр\стобг~оро'диченъ: Зря'щи дре'вле 
а='гнца и= сн~а своего` дв~а мт~и и= всебл~же'нная 
_о=трокови'ца, на кр\стjь` возвы'шена, вопiя'ше слезя'щи: 
о_у=вы` мнjь` сн~е мо'й, ка'кw о_у=мира'еши, бг~ъ 
_е=стество'мъ сы'й безсме'ртенъ;

Та'же, Ны'нjь w\тпуща'еши раба` твоего` вл\дко: 
Трист~о'е. По _О='ч~е на'шъ: тропа'рь ст~о'му. Та'же 
_е=ктенiа`, и= w\тпу'стъ.

%[Въ четверто'къ на повече'рiи%], 

канw'нъ прест~jь'й бц\дjь, гла'съ _е~.

%[Пjь'снь а~%]

I=рмо'съ: Коня` и= вса'дника въ мо'ре чермно'е, 
сокруша'яй бра^ни, мы'шцею высо'кою хр\сто'съ и=стрясе`, 
i=и~ля же сп~се`, побjь'дную пjь'снь пою'ща.

Другi'й ра'й зна'емъ тя` мы'сленный без\ъ сравне'нiя, 
дв~о бг~оневjь'сто, w=долjьва'ющiй и='же во _е=де'мjь 
раю`, бг~омт~и: ты' бо нетлjь'нiе человjь'кwмъ прозябла` 
_е=си`.

Дре'во жи'зни w=б\ъя'ти въ раи` а=да'мъ возбране'нъ 
бы'сть, w\т дре'ва причасти'вся разу'мнагw: безсме'ртiе 
же подаде`, пло'ть w\т тебе` дв~о прiе'мый.

Сла'ва: Пе'рвjье w\т земли` со'зданъ бы'сть а=да'мъ, 
преч\стыма рука'ма вседержи'теля: w\т тебе' же бц\де дв~о 
роди'ся без\ъ сjь'мене но'вый а=да'мъ, зижди'тель 
человjь'чества.

И= ны'нjь: Бе'здна послjь'дняя w=бы'де мя` 
безмjь'рныхъ прегрjьше'нiй, и= во глубину` низво'дитъ мя` 
лю'тагw w\тча'янiя: ро'ждшая бе'здну мл\срдiя, 
о_у=скори`, и= сп~си' мя.

%[Пjь'снь г~%]

I=рмо'съ: Водрузи'вый на ничесо'мже зе'млю 
повелjь'нiемъ твои'мъ, и= повjь'сивый неwдержи'мw 
тяготjь'ющую, на недви'жимjьмъ хр\сте`, ка'мени 
за'повjьдей твои'хъ, цр~ковь твою` о_у=тверди`, _е=ди'не 
бл~же и= чл~вjьколю'бче.

И='же живw'тнымъ садw'мъ зе'млю сотвори'вый 
роди'тельницу, не су'щымъ на не'й пе'рвjье, w\т 
неискусому'жныя жены` а='бiе jа='кw w\т земли`, 
безсjь'менный воплоща'емь прише'лъ _е=си` сло'ве бж~iй 
неизмjь'нный.

Ты` _е=си` земноро'дныхъ наде'жда и= по'мощь, и= 
ра'дость, и= покро'въ, и= прибjь'жище, вл\дчце мт~и 
живота`. тjь'мже мо'лимъ: твою` по'мощь низпосли` всjь^мъ 
пою'щымъ тя`.

Сла'ва: Неду'гующiй напа'стьми лю'тыми w=держи'ми, 
вседjь'телю ще'дре, и='же вся'ческихъ бж~е, трист~у'ю 
твою` ски'нiю приво'димъ ти` вси` въ мл~тву, и= вопiе'мъ 
ти`: разрjьши` w=бдержа'нiя ра^бъ твои'хъ.

И= ны'нjь: Смуща'етъ мя` лю'тjь грjьхо'вная волна`, во 
глубину` прегрjьше'нiй низвлеча`, преч\стая, и= бу'ря 
сопроти'вныхъ помышле'нiй w=бурева'етъ ду'шу мою`: 
w=корми'теля ро'ждшая, о_у=скори` и=з\ъя'ти раба` 
твоего`.

%[Пjь'снь д~%]

I=рмо'съ: Бж~е'ственное твое` разумjь'въ и=стоща'нiе, 
прозорли'вw а=вваку'мъ, хр\сте`, со тре'петомъ вопiя'ше 
тебjь`: во сп~се'нiе люде'й твои'хъ, сп~сти` пома^занныя 
твоя^ прише'лъ _е=си`.

_Е='vа повину'вшися sмi'ю, роди` печа'ль жена'мъ: ты' 
же дв~о вjь'ровавши бж~iимъ вjьща'нi_емъ, всему` мi'ру 
ра'дость процвjьла` _е=си`.

Пе'рвjье w\т ре'бръ а=да'мовыхъ рожде'на _е='vа: 
ны'нjь же бг~ъ w\т мт~ре бг~оневjь'сты, _е=го'же 
воплоще'нна дв~а без\ъ _о=ц~а` родила` _е='сть. 

Сла'ва: _Е='vа ра'дуется, дре'внягw бо прама'терня 
w=сужде'нiя свобожде'ну _о=трокови'ца показа`, jа='же 
судiю` заче'ншая нетлjь'ннw, и= ро'ждшая мл\срдаго.

И= ны'нjь: Житiе` мое` прегрjьше'нiй и=спо'лнися, 
по'мыслъ же стра'стенъ, и= душа` моя` w=сужде'на: тjь'мже 
твои'мъ бл~гоутро'бiемъ поми'луй, и= сп~си' мя вл\дчце.

%[Пjь'снь _е~%]

I=рмо'съ: W=дjья'йся свjь'томъ jа='кw ри'зою, къ 
тебjь` о_у='тренюю, и= тебjь` зову`: ду'шу мою` 
просвjьти` w=мраче'нную хр\сте`, jа='кw _е=ди'нъ 
бл~гоутро'бенъ.

Сто'лпъ и= _о='блакъ свjь'та тя` w=брjь'тше, дв~о мт~и 
свjьтода'вца, и=`же по пусты'ни ле'стнjьй ходя'щiи w\т 
лю^тъ и=збjьга'емъ.

Ра'дуйся ро'ждшая бг~а пло'тiю, пре'жде вjь^къ 
рожде'ннаго w\т _о=ц~а` безпло'тнjь, jа=ви'тися же а='бiе 
на'мъ и=зво'лившаго.

Сла'ва: Со'лнце побjьди'ся твое'ю свjь'тлостiю мр~i'е: 
ты' бо свjьти'лы нб~о о_у=краси'вшаго рука'ма w=б\ъя'ла 
_е=си`, и= w\т твое'ю сосцу` пита'ла _е=си`.

И= ны'нjь: Да не w=су'диши мене` во _о='гнь 
негаси'мый, хр\сте` сп~се мо'й, мольба'ми ч\стыя, 
ро'ждшiя тя`.

%[Пjь'снь s~%]

I=рмо'съ: Неи'стовствующееся бу'рею душетлjь'нною, 
вл\дко хр\сте`, страсте'й мо'ре о_у=кроти`, и= w\т тли` 
возведи' мя jа='кw бл~гоутро'бенъ.

И='же въ ки'тjь сп~сшаго пр\оро'ка дре'вле i=w'ну, 
невре'днw носи'ла _е=си` во о_у=тро'бjь твое'ю чу'днаго 
бг~а ч\стая приснодв~о.

Держа'щаго гд\са моря`, преч\стая дв~о бг~а небу'рнw, 
jа='коже си^лы нося'щи, сла'ное возмуще'нiя льсти` 
о_у=спи'ла _е=си`.

Сла'ва: Вся'ческихъ тишину` ро'ждши преч\стая хр\ста`, 
jа=`же къ нему` бл~гоукроти` мл~твами твои'ми, ю='же на 
мя` страсте'й непостоя'нную бу'рю. 

И= ны'нjь: Въ де'нь печа'ли, _е=гда` хощу` тjьле'сныхъ 
соу'зъ разрjьши'тися, предста'ни ми`, и= w=бдержа'нiя 
бjьсо'вскагw и=схити`. 

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ _е~:

На кр\стjь` зря'щи тя` хр\сте` мт~и твоя` во'лею 
посредjь` разбw'йнику ви'сяща, растерза'ющися мт~рски 
о_у=тро'бою, глаго'лаше: безгрjь'шне сн~е, ка'кw 
непра'веднw на кр\стjь` jа='коже sлодjь'й распя'тся, 
и='же человjь'ческiй w=живи'ти хотя` ро'дъ, jа='кw 
пребл~гi'й;

%[Пjь'снь з~%]

I=рмо'съ: Превозноси'мый _о=тц_е'въ гд\си, пла'мень 
о_у=гаси`, _о='троки w=роси` согла'снw пою'щыя: бж~е 
бл~гослове'нъ _е=си`.

И='же къ пра'_отцу а=враа'му прише'ствiе бг~ъ 
соверши`, сн~ъ тво'й бы'въ: и= сjь'мя _е=гw` во jа=зы'ки 
бл~гослови`, бл~гослове'нная.

Ты` лjь'ствица _е=си` i=а'кwвля нескве'рная: мт~рь бо 
_е=ди'ну тя` бг~ъ написа`, _е=я'же ра'ди бг~ъ совокупи` 
_о='нагw и=сча^дiя.

Сла'ва: Превозноси'мый со _о=ц~е'мъ и= дх~омъ сн~ъ, 
и=збра'въ тебе` ч\стая, sjьлw` возлюби` въ жили'ще себjь` 
воплоща'емь.

И= ны'нjь: Бг~а, _е=го'же родила` _е=си`, всегда` 
моли`, w\тча'яннаго мя` сп~сти`, и= о_у=лучи'ти 
просты'ню, вjь'рою вопiю'щему: бж~е бл~гослове'нъ _е=си`.

%[Пjь'снь и~%]

I=рмо'съ: Тебjь` вседjь'телю, въ пещи` _о='троцы, 
всемi'рный ли'къ спле'тше, поя'ху: дjьла` вся^кая гд\са 
по'йте, и= превозноси'те во вся^ вjь'ки. 

И=спыта'нiя твое` о_у=бjьга'етъ рж\ство` дв~о, вjь'рою 
же jа=вля'ется вопiю'щымъ: вся^ дjьла` гд\сня гд\са 
по'йте, и= превозноси'те _е=го` во вjь'ки. 

Вся'кw дв~и'ческiя не w\тпа'дши сла'вы, ма'терскою 
w=богати'лася _е=си` че'стiю, безневjь'стная: вjь'сть 
и='же сiя^ jа='вjь чудодjь'йствовавый, _е=гw'же 
превозно'симъ во вjь'ки.

Сла'ва: Ви'ждь бл~га'я преч\стая, смире'нныя моея` 
души` w=sлобле'нiе, и= болjь'знь премjьни` вско'рjь: да 
тя` сла'влю во вjь'ки.

И= ны'нjь: Прiими` мл\стивнw твою` мт~рь сло'ве, 
моля'щуюся сп~сти` твоя^ лю'ди бл~же, jа=`же стяжа'лъ 
_е=си` честно'ю твое'ю кро'вiю: да тебе` бл~гослови'мъ во 
вся^ вjь'ки.

%[Пjь'снь f~%]

I=рмо'съ: И=са'iе лику'й, дв~а и=мjь` во чре'вjь, и= 
роди` сн~а _е=мману'ила: бг~а же и= человjь'ка, восто'къ 
и='мя _е=му`: _е=го'же велича'юще, дв~у о_у=бл~жа'емъ. 

Бц\де вл\дчце, о_у=моли` покланя'емую тр\оцу, w\т 
нея'же безстра'стнw _е=ди'наго пло'тiю на'мъ родила` 
_е=си`, о_у=мири'ти су'щыя на земли`, и= разрjьше'нiю 
прегрjьше'нiй пою'щымъ тя` дарова'тися.

А='ще и= _е=ди'нъ разумjь'ется лице'мъ _е=мману'илъ, 
но _е=стество'мъ сугу'бъ: се' бо двjь` возвjьща'я вw'ли, 
jа=`же въ не'мъ и= дjь^йства, _е=гw'же роди'тельницу 
бц\ду и=сповjь'дуемъ.

Сла'ва: Себе` рыда'ю помышля'я мои'хъ грjьхw'въ 
мно'жество, и= страсте'й возш_е'ствiя, души` моея` 
о_у=ны^нiя, и= о_у=ма` моегw` и=зступл_е'нiя, 
w\тча'яннаго мя` сп~се'нiя сподо'би.

И= ны'нjь: Врази` мои` наше'дше гд\си, jа='коже 
разбw'йницы, вы'шнюю свjь'тлую и= свjьтови'дную _о=де'жду 
совле'кше, и= ра^ны ми` наложи'ша мнw'ги: ты` предста'вши 
_е='ле жи'ва возста'ви.

Та'же, Досто'йно _е='сть: И= покло'нъ. Та'же, 
Трист~о'е. По _О='ч~е на'шъ: тропари`, и= про'чее 
_о=бы'чно, и= w\тпу'стъ.

%[Въ пято'къ о_у='тра%],

По а~-мъ стiхосло'вiи сjьда'льны кр\стны, гла'съ _е~:

Мjь'сто ло'бное ра'й бы'сть: то'чiю бо водрузи'ся 
дре'во кр\стное, а='бiе и=зрасти` гро'здъ живо'тный, 
тебе` сп~се въ на'ше весе'лiе, сла'ва тебjь`.

Стi'хъ: Возноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw ст~о 
_е='сть.

Распе'ншагося сп~са и= и=зба'вителя на'шего во'лею 
jа='кw вjь'сть, и= jа='коже бл~гоизво'ли, воспои'мъ 
вjь'рнiи, и= просла'вимъ: jа='кw пригвозди` на кр\стjь` 
грjьхи` человjь'кwвъ, и=збавля'я w\т ле'сти ро'дъ 
чл~вjь'ческiй, и= цр\ствiя сподо'билъ _е='сть. 

Сла'ва, и= ны'нjь, кр\стобг~оро'диченъ: На кр\стjь' тя 
хр\сте`, зря'щи мт~и твоя`, во'лею посредjь` разбw'йнику 
ви'сяща, растерза'ющися мт~рски о_у=тро'бою, глаго'лаше: 
безгрjь'шный сн~е, ка'кw без\ъ пра'вды на кр\стjь` jа='кw 
sлодjь'й пригвозди'лся _е=си`, ро'дъ человjь'ческiй 
w=живи'ти хотя` jа='кw пребл~гi'й;

По в~-мъ стiхосло'вiи сjьда'льны кр\стны, гла'съ _е~:

Распя'тiе претерпjь'въ твое'ю во'лею, и= w\т тли` 
человjь'ки свободи'лъ _е=си` сп~се! воспjьва'емъ 
вjь'рнiи, и= покланя'емся ти`, jа='кw просвjьти'лъ _е=си` 
на'съ си'лою кр\стною, и= вси` прославля'емъ тя` 
чл~вjьколю'бче ще'дрый, jа='кw жизнода'вца и= гд\са.

Стi'хъ: Бг~ъ же цр~ь на'шъ пре'жде вjь'ка, содjь'ла 
сп~се'нiе посредjь` земли`.

Во'лею ще'дре кр\стъ претерпjь'лъ _е=си`, и= дре'внюю 
кля'тву jа='же ра'ди снjь'ди, jа='кw всеси'льный бг~ъ ты` 
потреби'лъ _е=си`. тjь'мже бж~е'ств_енныя и= честны^я 
стра^сти твоя^ вл\дко хр\сте`, пое'мъ и= покланя'емся 
славосло'вяще непреста'ннw, _е='же па'че сло'ва 
смотре'нiе твое`. 

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Мч~нченъ: Сiя'етъ дне'сь па'мять стр\стоте'рп_ецъ 
и='мать бо и= w\т нб~съ зарю`: ли'къ а='гг~льскiй 
торжеству'етъ, и= человjь'ческiй ро'дъ спра'зднуетъ. 
тjь'мже мо'лятся гд\севи, поми'ловатися душа'мъ на'шымъ.

Сла'ва, и= ны'нjь, кр\стобг~оро'диченъ: Кр\сто'мъ сн~а 
твоегw` бг~обл~года'тная, i='дwльская пре'лесть вся` 
о_у=праздни'ся, и= де'мwнская крjь'пость попра'ся. сегw` 
ра'ди вjь'рнiи по до'лгу тя` при'снw пое'мъ, и= 
бл~гослови'мъ, и= бц\ду вои'стинну и=сповjь'дающе тя` 
велича'емъ. 

По г~-мъ стiхосло'вiи сjьда'льны, гла'съ _е~: 

Подо'бенъ: Собезнача'льное сло'во:

На кр\стjь' тя пригвожде'на, и= о_у=сну'вша, 
а='гг~льстiи чи'нове ви'дjьвше, о_у=жасо'шася, i=и~се 
всjь'хъ цр~ю`: и= побjьжде'ни быва'ху а='бiе бjьсо'вствiи 
полцы`, и= сокруши'шася вер_еи` а='дwвы: и= сме'ртное 
мучи'тельство низложи'ся, и= су'щiи во гробjь'хъ ме'ртвiи 
воскресо'ша.

W\т дре'ва го'ресть а=да'мъ w=б\ъя'тъ, къ тлjь'нiю 
попо'лзся за'вистiю sмiи'ною: тебjь' же пригвожде'ну 
бы'вшу i=и~се, живота` наслади'ся, и= дре'ва ра'ди 
кр\стнагw па'ки вселя'емь быва'етъ на нб~сjь'хъ. и= 
о_у=праздни'ся sмi'й, и= тля` поже'рта бы'сть: и= вси` 
сла'ву ти` прино'симъ.

Сла'ва, и= ны'нjь: кр\стобг~оро'диченъ: Вознесе'на на 
дре'во jа='кw ви'дjь, ро'ждшая тя` сп~се, болjь'зней 
кромjь`, рыда'ше съ пла'чемъ, и= взыва'ше: о_у=вы` мнjь` 
сладча'йшiй сн~е, о_у=язвля'юся душе'ю, на кр\стjь` 
зря'щи тя` пригвожде'на посредjь` двою` sлwдjь'ю, судо'мъ 
sлодjь'йственнымъ.

Канw'нъ ч\стно'му и= животворя'щему кр\сту`, творе'нiе 
кv'ръ i=w'сифа, [_е=го'же краегране'сiе: Страсте'й мя` 
сп~са'еши стр\стiю твое'ю хр\сте` мо'й.] Гла'съ _е~:

%[Пjь'снь а~%]

I=рмо'съ: Сп~си'телю бг~у, въ мо'ри лю'ди немо'крыми 
нога'ми наста'вльшему, и= фараw'на со всево'инствомъ 
пото'пльшему, тому` _е=ди'ному пои'мъ, jа='кw 
просла'вися. 

Страстоубi'йственную хр\сте`, хотjь'нiемъ твои'мъ 
претерпjь'лъ _е=си` стра'сть, и= о_у=би'лъ _е=си` въ раи` 
дре'вле на'съ о_у=би'вшаго: тjь'мже твою` сла'вимъ 
бл~госты'ню.

Воздви'глся _е=си` на кр\стъ, и= низпаде'ся вра'гъ: и= 
па'дшiи воздвиго'хомся, и= ра'йстiи жи'тели хр\сте`, 
бы'хомъ, держа'ву сла'вяще цр\ствiя твоегw`.

Мч~нченъ: Щито'мъ кре'стнымъ воwружи'вшеся до'брjь, къ 
боре'нiю вся'кому бjьсо'вскому w=полчи'стеся прему'дрiи 
великомч~нцы: и= того` побjьди'вше, сла'ву получи'сте.

Мч~нченъ: Jа='кw а='гнцы честнi'и, на'съ ра'ди 
страда'льцы а='гнцу пожре'ному принесо'стеся, нечи^стыя 
ж_е'ртвы jа='вjь о_у=ста'вльше: тjь'мже о_у=бл~жа'емъ 
ва'съ всехва'льнiи.

Бг~оро'диченъ: Но'во _о=троча` на'мъ ве'тхаго де'ньми, 
ч\стая дв~о родила` _е=си`, w=бетша'вшее _е=стество` 
человjь'ческое w=бновля'юща, всенепоро'чная, 
бж~е'ственною стра'стiю свое'ю. 

Другi'й канw'нъ прест~jь'й бц\дjь, i=рмо'съ то'йже.

Бл~гоутро'бiя и=сто'чникъ, и= предста'тельницу те'плую 
вjь'мъ тя` всенепоро'чная, дв~о мт~и мр~i'е, и= взыва'ю 
ти`: поми'луй и= о_у=ще'дри смире'нную мою` ду'шу.

Въ нjь'дрjьхъ твои'хъ сн~ъ бж~iй ч\стая, всели'вся, и= 
воспрiя'тъ человjь'ческое существо` jа='кw пребл~гi'й, 
всjь'хъ и=зба'ви w\т тли` sмi'евы.

Просвjьще'нiе ми` бу'ди, и= сп~се'нiю наде'жда 
бг~ороди'тельнице всенепоро'чная, прегрjьше'нiй 
разрjьша'ющи плени^цы, и= и=збавля'ющи мя` бу'дущiя му'ки 
и= w=сужде'нiя.

Помышле'нiй лука'выхъ смире'нную мою` ду'шу свободи`, 
бг~ороди'тельнице: и= жили'ще бж~iе ту` содjь'лай, да по 
до'лгу тя` сла'влю всегда`.

%[Пjь'снь г~%]

I=рмо'съ: Си'лою кр\ста` твоегw` хр\сте`, о_у=тверди` 
мое` помышле'нiе, во _е='же пjь'ти и= сла'вити 
сп~си'тельное твое` вознесе'нiе. 

О_у=вяда'еши плода` тлю`, на дре'во сп~се 
воздвиза'емь, и= нетлjь'нiя и=сто'чники на'мъ w\т ре'бръ 
и=сточа'еши, вл\дко.

Закла'ся на кр\стjь` jа='коже а='гнецъ, пра'ги 
назна'менуя ду'шъ на'шихъ бж~е'ственною твое'ю кро'вiю 
вл\дко: тjь'мже тя` со стра'хомъ сла'вимъ.

Мч~нченъ: Вя'жеми хр\стw'вы страда'льцы, и= 
многоwбра'знjь о_у=раня'еми, и= sвjьр_е'мъ помета'еми, 
непрело'жни пребы'сте.

Мч~нченъ: Jа='коже гро'здiе вiногра'да живо'тнагw, 
муче'нiя вiно` и=сточи'ша, вjь'рныхъ сердца` веселя'щее, 
бг~а на'шегw мч~нцы.

Бг~оро'диченъ: Жи'зни на'мъ хода'тай ч\стая, 
о_у=мира'я на дре'вjь jа=ви'ся тво'й сн~ъ же и= гд\сь, 
прославля'яй пою'щыя тя`. 

%[И='нъ%] I=рмо'съ то'йже.

Въ ро'въ поги'бельный лю'тыхъ согрjьше'нiй впа'дша 
мя`, бг~ороди'тельнице, и=зведи` бл~гоутро'бною твое'ю 
бл~гостiю.

Къ ве'черу житiя` прише'дъ, и= недоумjь'нiемъ 
w=держи'мь _е='смь, вопiю' ти всепjь'тая: ты` помо'щница 
ми` jа=ви'ся.

Ст~а'я бц\де ч\стая, пода'ждь разрjьше'нiе 
прегрjьше'нiй мои'хъ: и= сп~се'нiе ми` и=спроси`, и= 
ра'дованiе вjь'чное.

Ка'плю ми` сле'зъ ч\стая пода'ждь, jа='кw да w\т 
се'рдца моегw` w\тжену` недоумjь'нiе, и= и='скреннw 
воспою' тя.

%[Пjь'снь д~%]

I=рмо'съ: О_у=слы'шахъ слу'хъ си'лы кр\ста`, jа='кw 
ра'й w\тве'рзеся и='мъ, и= возопи'хъ: сла'ва си'лjь 
твое'й гд\си.

_Е=гда` заше'лъ _е=си` на кр\стjь` пра'вды сл~нце 
хр\сте`, свjь'тъ невече'рнiй возсiя'лъ _е=си` на'мъ, 
пою'щымъ твое`, сло'ве, стра'шное смотре'нiе.

Стоя'щу ти` судiе`, и=ногда` пред\ъ суди'щемъ хр\сте`, 
w=суди'лъ _е=си` непра'веднаго врага`: и= распя'лся 
_е=си` посредjь` непра'ведныхъ, на'съ w=правда'я. 

Мч~нченъ: Вjьнча'еми побjьди'тельнw, гд\сни 
страда'льцы, неви'димаго посрами'ша врага`, и= взыва'ху: 
сла'ва си'лjь твое'й гд\си.

Мч~нченъ: Неувяда'_емыя цвjь'ты мы'сленнагw рая` 
многоцjь^нныя сосу'ды, хр\стw'вы стр\стоте'рпцы, вjь'рою 
сше'дшеся да почти'мъ.

Бг~оро'диченъ: _Е=гда` о_у=зрjь'ла на кр\стjь` 
хр\ста`, _е=го'же родила` _е=си` ч\стая, диви'лася _е=си` 
неизрече'нному _е=гw` долготерпjь'нiю: тjь'мже тя` съ 
ни'мъ прославля'емъ.

%[И='нъ%] I=рмо'съ то'йже.

W= содjь'янiихъ мои'хъ лука'выхъ, и= прегрjьше'нiихъ 
мно'гихъ, кто` возмо'жетъ о_у=моли'ти судiю`, а='ще не 
ты` ч\стая, _е=ди'на согрjьша'ющихъ засту'пнице;

Мно'гими мя` па'дша прегрjьше'нiи, и= грjьхи` 
поработи'вша мою` ду'шу, воздви'гни си'лою твое'ю 
преч\стая, и= разрjьши' мя мл~твою w\т рабо'ты.

Jа='кw ро'ждшая творца` и= цр~я` вся'ческихъ, бц\де 
всенепоро'чная ч\стая, ты' мя и=зба'ви вся'кагw 
скве'рнагw согрjьше'нiя. 

Себе` сама'го пла'чу, _е=гда` въ помышле'нiе прiиду` 
мно'гихъ мои'хъ прегрjьше'нiй, и= _о=гня` негаси'магw: 
молю'ся, да'ждь ми` вре'мя покая'нiя, преч\стая.

%[Пjь'снь _е~%]

I=рмо'съ: О_у='тренююще вопiе'мъ ти` гд\си, сп~си' ны: 
ты' бо _е=си` бг~ъ на'шъ, ра'звjь во тебе` и=но'гw не 
зна'емъ.

Ка'менiе тя` на ка'мени w=щути'вше хр\сте`, 
воздви'жена, распадо'шася, и= земли` потрясо'шася 
w=снова^нiя.

W\тложи` свjь'тлость со'лнце, воздви'жену тебjь` на 
дре'во, сл~нце пра'ведное долготерпjьли'ве.

Мч~нченъ: Чуде'съ блиста'ете ст~i'и свjь'тлостiю, 
тьму` w\тгоня'юще болjь'зней ду'хомъ.

Мч~нченъ: Разсjька'ема бjь'ша тjьлеса` ва^ша мечи`, 
дх~ъ же бж~е'ственныя любве` не w\тсjька'емь и=мjь'сте 
мч~нцы. 

Бг~оро'диченъ: Ви'дjьвши на кр\стъ воздви'жена сп~са, 
рыда'ющи восклица'ше, дв~о мт~и всенепоро'чная.

%[И='нъ%] I=рмо'съ то'йже.

Всетjьле'сную ми` jа='зву прiе'мшу грjьха`, бы'лiемъ 
о_у=врачу'й мл\срдiя твоегw` вл\дчце.

Тече'нiе тлjь'нiю дре'вле о_у=ста'вила _е=си` 
бж~е'ственнымъ рж\ство'мъ: и= ны'нjь прегрjьше'нiй мои'хъ 
о_у=ста'ви тече'нiе, пренепоро'чная.

Поми'луй и= о_у=ще'дри вл\дчце, ду'шу мою`, и= 
и=зба'ви w=сужде'нiя, и= вjь'чныя му'ки.

При'зри и= о_у=слы'ши вл\дчце, гла'съ мо'й: и= 
молю'ся, и=зба'ви мя` вjь'чнагw муче'нiя.

%[Пjь'снь s~%]

I=рмо'съ: W=бы'де мя` бе'здна, гро'бъ мнjь` ки'тъ 
бы'сть, а='зъ же возопи'хъ къ тебjь` чл~вjьколю'бцу, и= 
сп~се' мя десни'ца твоя` гд\си.

Кр\стъ на земли` водружа'шеся, и= паде'нiе бjьсw'мъ 
быва'ше: и= вjь'ра о_у=твержде'нiя нача'ло прiима'ше, и= 
sло'ба w\т среды` w\тгони'ма быва'ше.

Со'лнце о_у=гасе`, пло'ть твою` jа='коже свjьщу` 
возже'гшу ти` на дре'вjь гд\си: дра'хма же w=брjьта'шеся 
погребе'ная мра'чными страстьми`.

Мч~нченъ: Воздви'жену ти` чл~вjьколю'бче на дре'во, 
ли'къ мч~нкъ послjь'дующъ стопа'мъ твои^мъ и=мjь'лъ 
_е=си`, стр\сти твое'й подо'бящься, безстра'стiю 
хода'таицjь.

Мч~нченъ: Пото'ки и=зсуши'ли _е=сте` прел_е'стныя 
кро'внымъ тече'нiемъ, и= _о='гнь о_у=гаси'сте чу'ждiй 
бjьсw'въ бж~е'ственною росо'ю, вjьнцено'сцы мч~нцы.

Бг~оро'диченъ: _О=ру'жiе про'йде се'рдце твое` дв~о 
всенепоро'чная, _е=гда` распина'ема зижди'теля ви'дjьла 
_е=си`, и= копiе'мъ бж~е'ств_енная ре'бра и=скопава'_ема.

%[И='нъ%] I=рмо'съ то'йже.

W=бы'де мя` бе'здна прегрjьше'нiй, и= глубина` 
содержи'тъ мя` грjьхо'вная, и= ко w\тча'янiю прино'ситъ 
поги'бельному: ст~а'я вл\дчце, ты' мя ны'нjь сп~си`.

Воздви'гни мя` лежа'ща на _о=дрjь` согрjьше'нiй, 
прест~а'я вл\дчце: и= да'ждь ми` w=сiя'нiе сп~си'тельное 
покая'нiемъ.

W=чи'сти чл~вjьколю'бче, мл~твами чи'стw ро'ждшiя тя`: 
и= и=зба'ви мi'ръ тво'й w\т вся'кiя ско'рби, и= вjь'чныя 
сла'вы сподо'би.

При'снw w=бjьщава'юся дjь'лъ sлы'хъ w\тступи'ти, но 
всегда` лгу`, и= w=скорбля'ю вл\дку моего`: преч\стая 
вл\дчце, ты' ми да'ждь и=справле'нiе.

%[Пjь'снь з~%]

I=рмо'съ: Въ пещи` _о='гненнjьй пjьсносло'вцы сп~сы'й 
_о='троки, бл~гослове'нъ бг~ъ _о=т_е'цъ на'шихъ.

Да и=зба'вимся мы` сла'стнагw грjьха`, же'лчи вкуси'лъ 
_е=си` хр\сте`, сла'досте жи'зненная.

Тебjь` на дре'вjь хр\сте` о_у=я'звену, и=сцjьлjь'ша 
jа='звы а=да'мwвы многолjь^тныя.

Мч~нченъ: Свои'ми во'льными о_у=стремле'ньми 
w\тлучи'шася ко страда'нiю, стр\стоте'рпцы, и= 
побjьди'телiе jа=ви'шася.

Мч~нченъ: Поче'тше бг~а болjь'зненнымъ безче'стiемъ, 
и= вы'шнюю по'честь получи'сте страда'льцы.

Бг~оро'диченъ: По рж\ствjь` ч\стая, jа='коже и= 
пре'жде рж\ства` пребыва'еши: бг~ъ бо бjь` рожде'йся, да 
w=божи'тъ человjь'ки.

%[И='нъ%] I=рмо'съ то'йже.

Бг~ороди'тельнице ч\стая, не пре'зри мене`, вjь'рою 
под\ъ кро'въ тво'й при'снw прибjьга'ющагw.

Страсте'й мои'хъ па'жить и=зсуша'ющи, пода'ждь точи'ти 
сле'зъ ка^пли бг~ороди'тельнице.

Связу'ема мя` вери'гами грjьхо'вными, твои'ми мл~твами 
разрjьши` пренепоро'чная, всепjь'таго бг~а ро'ждшая.

Къ тебjь` прибjьга'ю вjь'рнw, и= тебе` ч\стая, 
призыва'ю: и=зба'ви мя` дв~о, _о=гня` вjь'чнагw.

%[Пjь'снь и~%]

I=рмо'съ: И=з\ъ _о=ц~а` пре'жде вjь^къ рожде'ннаго 
сн~а и= бг~а, и= въ послjь^дняя лjь^та воплоще'ннаго w\т 
дв~ы мт~ре, сщ~е'нницы по'йте, лю'дiе превозноси'те во 
вся^ вjь'ки.

И='же кля'тву дре'ва дре'вомъ и=сцjьли'вый, и= 
бл~гослове'нiе и=сточи'вый человjь'кwмъ пребл~гi'й: тебе` 
сп~се пое'мъ, и= тебе` славосло'вимъ во вjь'ки.

Превозвыша'емаго sмi'я кр\сто'мъ твои'мъ смири'лъ 
_е=си`, и= лю'тjь па'дшагося смиря'емь возне'слъ _е=си`: 
тебе` сп~се пое'мъ, и= превозно'симъ во вся^ вjь'ки.

Мч~нченъ: Потреби'тели пре'лести, и= побо'рники 
бж~е'ственныя вjь'ры, цр~кw'вныя столпы`, и= тв_е'рдыя 
вои'стинну а=дама'нты, хр\стw'вы _о=ру'жники, вjь'рою 
стр\стоно'сцы да почти'мъ въ пjь'снехъ.

Мч~нченъ: Сла'внiи стр\стоте'рпцы, jа='коже со'лнце 
возсiя'ша, болjь'зней _о='блаки разгна'вше бл~года'тiю, 
и= нече'стiя мра'къ разори'ша вjь'рою тр\оческою.

Бг~оро'диченъ: Невjьстоводи'тель тебjь` дв~о, 
гаврiи'лъ по'сланъ бы'сть: ра'дуйся, вопiя'ше ти` 
глаго'ля: свjьтлjь'йшая пала'то всjь'хъ цр~я` хр\ста`, въ 
ню'же всели'вся, w=божи` вся^ человjь'ки. 

%[И='нъ%] I=рмо'съ то'йже.

Въ недоумjь'нiи сы'й, и= се'рдцемъ, и= мы'слiю, 
преще'нiя гее'нскагw не боя'ся, согрjьша'ю при'снw: но 
ты` дв~о, недоумjь'нiе мое` разрjьши`, и= _о=гня` 
и=зба'ви мя`.

Сластьми` пло'ти моея` ча'стw привлачи'мь _е='смь, и= 
jа='кw плjьне'нъ продае'мь _е='смь, бг~а прогнjьвля'ю 
при'снw: бц\де, _е=ди'на наде'жда ненаде'жныхъ, сама` 
поми'луй мя`.

Jа='кw непосты'дна _е='сть мл~тва твоя` 
всенепоро'чная, _е=ли^ка бо хо'щеши подае'ши, моля'щи 
твоего` сн~а и= бг~а. тjь'мже молю'ся ти`, поми'луй и= 
сп~си` смире'нную ду'шу мою`. 

Тjьле'сными болjь'зньми, и= страстны'ми воздвиже'ньми, 
и= душе'вными ра'нами лю'тjь и=стязу'емь _е='смь: 
ро'ждшая _е=ди'наго бл~года'теля, твои'ми мольба'ми 
здра'ва сотвори' мя.

Та'же пjь'снь бг~оро'дицы: Вели'читъ душа` моя` гд\са: 
И= покло'ны.

%[Пjь'снь f~%]

I=рмо'съ: Тя` па'че о_у=ма` и= словесе` мт~рь бж~iю, 
въ лjь'то безлjь'тнаго неизрече'ннw ро'ждшую, вjь'рнiи 
_е=диному'дреннw велича'емъ.

Крjь'пость вра'жiя и= держа'ва w\тя'та бы'сть, 
держа'вный _е=ди'не гд\си, на кр\стъ вознесе'ну ти`, и= 
пе'рсты на не'мъ w=кровави'вшу.

И=скопа'ша хр\сте` мо'й ру'цjь и= но'зjь твои`, и= 
кw'сти твоя^ и=зочто'ша распе'ншiи беззакw'нницы, и= 
же'лчи со _о='цтомъ тебе` напои'ша.

Мч~нченъ: О_у=сты` свjь'тлыми бг~а проповjь'дасте 
бы'вшаго человjь'ка, пред\ъ мучи'тели стр\стоте'рпцы, и= 
сла'ву наслjь'довасте.

Мч~нченъ: Болjь'знь прiя'ша о_у=язви'вшiи врази` 
ра'нами, и= разли'чными му'ками бiю'ще ва'съ, всечестнi'и 
вра'чеве болjь'зней, бж~е'ственнiи мч~нцы.

Бг~оро'диченъ: Свjь'тъ на'мъ ч\стая, и=з\ъ тебе` 
возсiя` i=и~съ, и= просвjьти` тва'рь всю` распя'тiемъ, и= 
бjьсо'вскую тьму` прогна'лъ _е='сть. 

%[И='нъ%] I=рмо'съ то'йже.

Сле'зы ми` пода'ждь покая'нiя преч\стая: да пла'чуся 
дjь'лъ мои'хъ лю'тыхъ и= непра'ведныхъ, пре'жде 
приспjь'янiя конца` житiя` моегw`.

Вску'ю душе` w=скорбля'еши вл\дку твоего`, 
непра'в_едная дjь'ющи, и= не возни'чеши; пре'жде конца` 
о_у='бw потща'вшися пока'йся.

И=зба'ви мя` w\т sлы'хъ прегрjьше'нiй и= скорбе'й: 
пода'ждь ми` мл\сть дв~о всеч\стая, и= живота` 
нетлjь'ннагw бж~е'ственное прича'стiе. 

Тебе` бг~а неизрече'ннw ро'ждшую предста'тельницу 
стяжа'хомъ, и= стjь'ну неwбори'мую, и= душа'мъ сп~се'нiе, 
и= чуде'съ и=сто'чникъ.

Та'же, Досто'йно _е='сть: и= покло'нъ. Та'же 
_е=ктенiа` ма'лая, и= свjьти'ленъ: посе'мъ _псалмы` 
_о=бы^чныя. 

На стiхо'внjь стiхи^ры кр\стны, гла'съ _е~:

То'чiю водрузи'ся дре'во хр\сте` кр\ста` твоегw`, 
пре'лесть прогна'на бы'сть, и= бл~года'ть процвjьте`: 
о_у=же' бо ктому` нjь'сть w=сужде'нiя мучи'тельство, но 
побjь'да jа=ви'ся на'мъ сп~се'нiя: кр\стъ бо на'мъ 
_е='сть похвала`, кр\стъ на'мъ о_у=твержде'нiе, кр\стъ 
на'мъ ра'дованiе.

Стi'хъ: И=спо'лнихомся зау'тра мл\сти твоея`, и= 
возра'довахомся и= возвесели'хомся: во вся^ дни^ на'шя 
возвесели'хомся, за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я. и= при'зри на рабы^ 
твоя^, и= на дjьла` твоя^, и= наста'ви сы'ны и='хъ.

Веде'нъ бы'лъ _е=си` на'съ ра'ди на же'ртву хр\сте`, 
jа='кw _о=вча`, и= jа='кw а='гнецъ неsло'бивъ 
_е=мману'илъ на заколе'нiе во'льное, со беззако'нники 
вмjьне'нъ бы'лъ _е=си`. прiиди'те, воспо'йте 
_о=те'ч_ествiя jа=зы^къ, и= поклони'теся на кр\стjь` 
повjь'шенному, животу` безконе'чному.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Мч~нченъ: Бл~гослове'но во'инство нб\снагw цр~я`: 
а='ще бо и= земноро'дни бjь'ша стр\стоте'рпцы, но 
а='гг~льское достоя'нiе потща'шася дости'гнути, w= 
тjьлесjь'хъ небре'гше, и= страсте'й ра'ди безпло'тныхъ 
сподо'бишася че'сти, мл~твами и='хъ гд\си, сп~си` ду'шы 
на'шя.

Сла'ва, и= ны'нjь, кр\стобг~оро'диченъ: Ста'вши о_у= 
кр\ста` i=и~се, тебе` ро'ждшая пла'чущися рыда'ше, 
вопiю'щи: не терплю` сiя^, пригвожде'на зря'щи тя` на 
дре'вjь, _е=го'же породи'хъ а='зъ, и= и=збjьго'хъ 
болjь'зни jа='кw безму'жна, и= ка'кw ны'нjь болjь'знiю 
содержи'ма _е='смь, и= о_у=язвля'юся се'рдцемъ; ны'нjь бо 
и=спо'лнися глаго'лъ, и='же рече` сv"меw'нъ: се'рдце 
твое` непоро'чная, _о=ру'жiе про'йдетъ. но ны'нjь, _w 
сн~е мо'й, воскр\сни`, и= сп~си` пою'щыя тя`!

Та'же, Бл~го _е='сть и=сповjь'датися гд\севи: Посе'мъ, 
Трист~о'е. По _О='ч~е на'шъ: тропа'рь, _е=ктенiа`. Та'же 
ча'съ пе'рвый, и= _псалмы` _о=бы^чны, и= прw'чая по 
ря'ду, и= w\тпу'стъ. 

Въ пято'къ бл~ж_е'нны, гла'съ _е~:

Разбо'йникъ на кр\стjь` бг~а тя` бы'ти вjь'ровавъ, 
хр\сте`, и=сповjь'да тя` чи'стjь w\т се'рдца: помяни' мя 
гд\си, вопiя`, во цр\ствiи твое'мъ.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

О_у=мертви'вся на кр\стjь`, снjь'ди ра'ди о_у=ме'ршагw 
а=да'ма: _е=го'же w=живи'лъ _е=си` жизнода'вче ще'дрый, 
и= жи'теля па'ки бл~же рая` показа'лъ _е=си`.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Пригвозди'лся _е=си` на кр\стjь` хр\сте`, лоза` 
и='стинная, и= и=сточи'лъ _е=си` питiе` сп~се'нiя, 
напая'я всjь'хъ вjь'рныхъ сердца` бл~года'тiю.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

Мч~нченъ: Бiе'ми му'дрiи, и= на о_у=деса` разсjька'еми 
воwбрази'сте заколе'нiе вл\дчнее: сегw` ра'ди мч~нцы 
хр\стw'вы при'снw о_у=бл~жа'еми _е=сте`.

Сла'ва, тр\оченъ: Покланя'емся ти` вjь'рнw, въ трiе'хъ 
ли'цахъ _е=ди'ному бг~у, нераздjь'льну, и= 
пребж~е'ственному _е=стеству`, вопiю'ще ти`: сла'ва 
тебjь` тр\оце, _е=ди'нице бж~е на'шъ. 

И= ны'нjь, бг~оро'диченъ: Пла'чемъ бiя'ше себе` 
вл\дчце, ви'дящи на дре'вjь кр\стнjьмъ живота` на'шего, 
во'лею о_у=ме'рша: тjь'мже вси` бж~е'ственными гла'сы тя` 
при'снw о_у=бл~жа'емъ.


