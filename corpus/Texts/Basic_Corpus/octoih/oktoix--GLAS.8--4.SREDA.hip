<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Во вто'рникъ ве'чера%],

на Гд\си воззва'хъ, стiхи^ры кр\стны, гла'съ и~:

Подо'бенъ: Мч~нцы гд\сни:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

На кр\стjь` хр\сте` пригво'ждся, пронза'емь въ ру'цjь 
и= но'зjь, въ ребро' же ст~о'е прободе'нъ бы'лъ _е=си`, 
и=сточа'я ми` ка^пли бж~е'ственнагw сп~се'нiя, 
пребл~гi'й, кро'вь же и= во'ду, jа='кw да w=мы'еши мо'й 
гно'й и= скве'рну: сла'ва твое'й всеще'дре бл~гости.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Страда'ти претерпjь'лъ _е=си` вл\дко, jа='кw да 
безстра'стiе всjь^мъ пода'си, покланя'ющымся твои^мъ 
стр\ст_е'мъ, и= во'льному заколе'нiю, и= копiю`, и= 
гвозд_е'мъ, и= тро'сти, jа=`же долготерпjьли'внw хотя` 
претерпjь'лъ _е=си`: jа='кw да и= мнjь` и=схода'таиши 
гд\си, ра'ди стр\сте'й твои'хъ безстра'стiе.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя да о_у=пова'етъ i=и~ль на гд\са.

Ю='ница нескве'рная, ю=нца` ви'дящи на дре'во 
воздви'жена во'лею, рыда'ющи о_у=ми'льнw вопiя'ше: 
о_у=вы` мнjь`, возлю'бленнjьйшее ча'до, что' ти со'нмъ 
воздаде` безбл~года'тный _е=вре'йскiй, хотя` мя` 
безча'дствовати w\т тебе` вселюби'мый;

Та'же, мине'и стiхи^ры ст~о'му. А='ще ли нjь'сть 
мине'и:

И='ны стiхи^ры бц\дjь, гла'съ и~:

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

Не терплю` ча'до, зрjь'ти тя` на дре'вjь о_у=сну'вша, 
бо'дрость всjь^мъ даю'щаго: jа='кw да дре'вле w\т 
преступле'нiя плода`, сно'мъ всепа'губнымъ о_у=сну'вшымъ, 
бж~е'ственную и= сп~си'тельную бо'дрость пода'си, дв~а 
глаго'лаше пла'чущися, ю='же велича'емъ.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе.

Собо'ръ непра'ведный тебе` на кр\стъ воздви'же 
а='гнца, взе'млющаго мi'ра прегрjьш_е'нiя, и= копiе'мъ 
твоя^ ре'бра прободо'ша долготерпjьли'ве, и= ру'ки 
пригвозди'ша твоя^ и= но'ги. _w суро'вства sла'гw! _wле 
дерзнове'нiя! преч\стая сiя^ взыва'ше о_у=ми'льнw 
слезя'щи.

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

Что` зри'мое сiе`, _е='же ны'нjь ви'жду вл\дко; и='же 
го'рстiю всю` тва'рь пречу'днjь содержа'й, на дре'вjь 
jа='коже а='гнецъ непра'веднjь ви'сиши, сло'ве бж~iй, w\т 
ра^бъ непокори'выхъ повjь'шенъ; _wле терпjь'нiя! _wле 
твоея` бл~гости всеще'дре! слезя'щи глаго'лаше 
пренепоро'чная.

Сла'ва, и= ны'нjь, кр\стобг~оро'диченъ: А='гнца тя` 
_е=гда` а='гница и= дв~ая къ заколе'нiю ведо'ма о_у=зрjь` 
со слеза'ми сло'ве послjь'доваше, и= взыва'ше: гдjь` 
тщи'шися ча'до мое`; сше'ствую тебjь` сладча'йшiй, не 
терплю' бо не зрjь'ти тебе` i=и~се мо'й многомл\стиве.

Та'же, Свjь'те ти'хiй: и= прокi'менъ дне`. И= Сподо'би 
гд\си въ ве'черъ се'й:

На стiхо'внjь стiхи^ры кр\стны, гла'съ и~:

Вознесы'йся на кр\стъ хр\сте` бж~е, и= сп~слъ _е=си` 
человjь'ческiй ро'дъ: сла'вимъ страда^нiя твоя^.

Стi'хъ: Къ тебjь` возведо'хъ _о='чи мои` живу'щему на 
нб~си`. се` jа='кw _о='чи ра^бъ въ руку` госпо'дiй 
свои'хъ, jа='кw _о='чи рабы'ни въ руку` госпожи` своея`: 
та'кw _о='чи на'ши ко гд\су бг~у на'шему, до'ндеже 
о_у=ще'дритъ ны`.

Пригвозди'лся _е=си` на кр\стjь` хр\сте` бж~е, и= 
w\тве'рзлъ _е=си` ра^йскiя дв_е'ри: сла'вимъ бж~ество` 
твое`.

Стi'хъ: Поми'луй на'съ гд\си, поми'луй на'съ, jа='кw 
по мно'гу и=спо'лнихомся о_у=ничиже'нiя, наипа'че 
напо'лнися душа` на'ша поноше'нiя гобзу'ющихъ, и= 
о_у=ничиже'нiя го'рдыхъ.

Мч~нцы твои` гд\си, забы'ша жит_е'йская, небре'гше w= 
муче'нiихъ, бу'дущiя ра'ди жи'зни, тоя` наслjь^дницы 
jа=ви'шася: тjь'мже и= со а='гг~лы ра'дуются. тjь'хъ 
мл~твами да'руй лю'демъ твои^мъ ве'лiю мл\сть.

Сла'ва, и= ны'нjь, кр\стобг~оро'диченъ:

Подо'бенъ: Гд\си, а='ще и= на суди'щи:

Гд\си, _е=гда' тя сл~нца пра'веднаго со'лнце ви'дjь на 
дре'вjь повjь'шена, лучы` скры`, и= луна` свjь'тъ во 
тьму` преложи`: всенепоро'чная же твоя` мт~и о_у=тро'бою 
о_у=язвля'шеся.

Та'же, Ны'нjь w\тпуща'еши: И= Трист~о'е. По _О='ч~е 
на'шъ: тропа'рь, и= _е=ктенiа`, и= w\тпу'стъ.

%[Во вто'рникъ на повече'рiи%],

канw'нъ моле'бный прест~jь'й бц\дjь, гла'съ и~:

%[Пjь'снь а~%]

I=рмо'съ: Во'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

Припjь'въ: Прест~а'я бц\де, сп~си` на'съ.

Мно'гими содержи'мь напа'стьми, къ тебjь` прибjьга'ю 
сп~се'нiя и=скi'й, _w мт~и сло'ва и= дв~о! w\т тя'жкихъ 
и= лю'тыхъ мя` сп~си`.

Страсте'й мя` смуща'ютъ прило'зи, мно'гагw о_у=ны'нiя 
и=спо'лнити мою` ду'шу: о_у=мири` _о=трокови'це тишино'ю 
сн~а и= бг~а твоегw` всенепоро'чная.

Сла'ва: Сп~са ро'ждшую тя` и= бг~а, молю` дв~о, 
и=зба'вити ми ся лю'тыхъ: къ тебjь' бо ны'нjь прибjьга'я, 
простира'ю и= ду'шу и= помышле'нiе.

И= ны'нjь: Неду'гующа тjь'ломъ и= душе'ю, посjьще'нiя 
бж~е'ственнагw, и= промышле'нiя w\т тебе` сподо'би 
_е=ди'на бг~ома'ти, jа='кw бл~га'я, бл~га'гw же 
роди'тельнице.

Пjь'снь

I=рмо'съ: Нб\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Предста'тельство и= покро'въ жи'зни моея`, полага'ю 
тя` бг~ороди'тельнице дв~о, ты' мя w=корми` ко 
приста'нищу твоему`, бл~ги'хъ вино'вна, вjь'рныхъ 
о_у=твержде'нiе, _е=ди'на всепjь'тая.

Молю` дв~о, душе'вное смуще'нiе, и= печа'ли моея` 
бу'рю разори'ти: ты' бо бг~оневjь'стная, нача'льника 
тишины` хр\ста` родила` _е=си` _е=ди'на преч\стая.

Сла'ва: Бл~годjь'теля ро'ждши до'брыхъ вино'внаго, 
бл~годjья'нiя бога'тство всjь^мъ и=сточи`: вся^ бо 
мо'жеши, jа='кw си'льнаго въ крjь'пости хр\ста` ро'ждши, 
бг~обл~же'нная.

И= ны'нjь: Лю'тыми неду'ги, и= болjь'зненными 
страстьми` и=стяза'ему, дв~о, ты' ми помози`, 
и=сцjьле'нiй бо неwску'дное тя` зна'ю сокро'вище 
пренепоро'чная, неиждива'емое.

%[Пjь'снь д~%]

I=рмо'съ: О_у=слы'шахъ гд\си, смотре'нiя твоегw` 
та'инство: разумjь'хъ дjьла` твоя^, и= просла'вихъ твое` 
бж~ество`.

Страсте'й мои'хъ смуще'нiе, ко'рмчiю ро'ждшая гд\са, 
и= бу'рю о_у=тиши` мои'хъ прегрjьше'нiй, бг~оневjь'стная.

Мл\срдiя твоегw` бе'здну призыва'ющу пода'ждь ми`, 
jа='же бл~госе'рдаго ро'ждшая, и= сп~са всjь'хъ пою'щихъ 
тя`.

Сла'ва: Наслажда'ющеся преч\стая, твои'хъ дарова'нiй, 
бл~года'рственное воспjьва'емъ пjь'нiе, вjь'дуще тя` 
бг~ома'терь.

И= ны'нjь: На _о=дрjь` болjь'зни моея`, и= не'мощи 
низлежа'щу ми`, jа='кw бл~голюби'ва помози` бц\де, 
_е=ди'на приснодв~о.

%[Пjь'снь _е~%]

I=рмо'съ: Просвjьти` на'съ повелjь'нiи твои'ми гд\си, 
и= мы'шцею твое'ю высо'кою тво'й ми'ръ пода'ждь на'мъ, 
чл~вjьколю'бче.

И=спо'лни ч\стая, весе'лiя се'рдце мое`, твою` 
нетлjь'нную даю'щи ра'дость, весе'лiя ро'ждшая 
вино'внаго.

И=зба'ви на'съ w\т бjь'дъ бц\де ч\стая, вjь'чное 
ро'ждши и=збавле'нiе, и= ми'ръ вся'къ о_у='мъ преиму'щiй.

Сла'ва: Разрjьши` мглу` прегрjьше'нiй мои'хъ 
бг~оневjь'сто, просвjьще'нiемъ твоея` свjь'тлости, 
свjь'тъ ро'ждшая бж~е'ственный и= превjь'чный.

И= ны'нjь: И=сцjьли` ч\стая, души` моея` неможе'нiе, 
посjьще'нiя твоегw` сподо'бльшая, и= здра'вiе мл~твами 
твои'ми пода'ждь ми`.

%[Пjь'снь s~%]

I=рмо'съ: Мл~тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся jа='кw i=w'на: 
w\т тли` бж~е, возведи' мя.

Сме'рти и= тли` jа='кw сп~слъ _е='сть, са'мъ ся` 
и=зда'въ сме'рти, тлjь'нiемъ и= сме'ртiю мое` _е=стество` 
jа='то бы'вшее, дв~о, моли` гд\са и= сн~а твоего`, 
врагw'въ sлодjь'йствiя мя` и=зба'вити.

Предста'тельницу тя` живота` вjь'мъ, и= храни'тельницу 
тве'рду дв~о, и= напа'стей рjьша'щу молвы^, и= нало'ги 
бjьсw'въ w\тгоня'ющу: и= молю'ся всегда`. w\т тли` 
страсте'й мои'хъ и=зба'вити мя`.

Сла'ва: Jа='кw стjь'ну прибjь'жища стяжа'хомъ, и= 
ду'шъ всесоверше'нное сп~се'нiе, и= простра'нство въ 
ско'рбехъ, _о=трокови'це, и= просвjьще'нiемъ твои'мъ 
при'снw ра'дуемся. _w вл\дчце, и= ны'нjь на'съ w\т 
страсте'й и= бjь'дъ сп~си`.

И= ны'нjь: На w=дрjь` ны'нjь немощству'яй лежу`, и= 
нjь'сть и=сцjьле'нiя пло'ти мое'й: но бг~а и= сп~са 
мi'ру, и= и=зба'вителя неду'гwвъ ро'ждшая, тебjь` молю'ся 
бл~го'й, w\т тли` неду^гъ возста'ви мя`.

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ и~:

А='гнца и= па'стыря, и= сп~са мi'ра, на кр\стjь` 
зря'щи, ро'ждшая тя`, глаго'лаше слезя'щи: мi'ръ о_у='бw 
ра'дуется, прiе'мля и=збавле'нiе: о_у=тро'ба же моя` 
гори'тъ, зря'щи твое` распя'тiе, _е='же за всjь'хъ 
терпи'ши сн~е и= бж~е мо'й.

%[Пjь'снь з~%]

I=рмо'съ: W\т i=уде'и доше'дше _о='троцы въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша, пою'ще: _о=тц_е'въ бж~е, бл~гослове'нъ _е=си`.

На'ше сп~се'нiе jа='коже восхотjь'лъ _е=си` сп~се, 
о_у=стро'ити, во о_у=тро'бу дв~ыя всели'лся _е=си`, ю='же 
мi'ру предста'тельницу показа'лъ _е=си`: _о=т_е'цъ 
на'шихъ бж~е, бл~гослове'нъ _е=си`.

Воли'теля мл\сти _е=го'же родила` _е=си` мт~и ч\стая, 
о_у=моли`, и=зба'витися w\т прегрjьше'нiй, и= душе'вныхъ 
скве'рнъ, вjь'рою зову'щымъ: _о=т_е'цъ на'шихъ бж~е, 
бл~гослове'нъ _е=си`.

Сла'ва: Сокро'вище сп~се'нiя, и= и=сто'чникъ 
нетлjь'нiя, тя` ро'ждшую, и= сто'лпъ о_у=твержде'нiя, и= 
две'рь покая'нiя зову'щымъ показа'лъ _е=си`: _о=т_е'цъ 
на'шихъ бж~е, бл~гослове'нъ _е=си`.

И= ны'нjь: Тjьл_е'сныя сла'бwсти, и= душ_е'вныя 
неду'ги бг~ороди'тельнице, любо'вiю приступа'ющихъ къ 
кро'ву твоему` дв~о, и=сцjьли'ти сподо'би, сп~са хр\ста` 
на'мъ ро'ждшая.

%[Пjь'снь и~%]

I=рмо'съ: Цр~я` нб\снаго, _е=го'же пою'тъ во'и 
а='гг~льстiи, хвали'те и= превозноси'те во вся^ вjь'ки.

По'мощи jа='же w\т тебе` тре'бующыя не пре'зри дв~о, 
пою'щыя и= превознося'щыя тя` во вjь'ки.

Неможе'нiе души` моея` и=сцjьля'еши, и= тjьл_е'сныя 
болjь^зни дв~о, да тя` просла'влю ч\стая во вjь'ки.

Сла'ва: И=сцjьле'нiй бога'тство и=злива'еши, вjь'рнw 
пою'щымъ тя` дв~о, и= превознося'щымъ неизрече'нное твое` 
рж\ство`.

И= ны'нjь: Напа'стей ты` прило'ги w\тгоня'еши, и= 
страсте'й нахо'ды дв~о: тjь'мже тя` пое'мъ во вся^ 
вjь'ки.

%[Пjь'снь f~%]

I=рмо'съ: Вои'стинну бц\ду тя` и=сповjь'дуемъ 
сп~се'ннiи тобо'ю дв~о ч\стая, съ безпло'тными ли'ки тя` 
велича'юще.

То'ка сле'зъ мои'хъ не w\тврати'ся, jа='же w\т 
вся'кагw лица` вся'ку сле'зу w\те'мшаго, дв~о, хр\ста` 
ро'ждшая.

Ра'дости мое` се'рдце и=спо'лни дв~о: jа='же ра'дости 
прiе'мшая и=сполне'нiе, грjьхо'вную печа'ль потребля'ющи.

Сла'ва: Свjь'та твоегw` заря'ми просвjьти` дв~о, 
мра'къ невjь'дjьнiя w\тгоня'щи, бл~говjь'рнw бц\ду тя` 
и=сповjь'дающихъ.

И= ны'нjь: На мjь'стjь w=sлобле'нiя не'мощи, 
смири'вшагося дв~о, и=сцjьли`, и=з\ъ нездра'вiя во 
здра'вiе претворя'ющи.

Та'же, Досто'йно _е='сть: и= покло'нъ. Трист~о'е. По 
_О='ч~е на'шъ: Тропа'рь, и= про'чее _о=бы'чно, и= 
w\тпу'стъ.

%[Въ сре'ду о_у='тра%],

по а~-мъ стiхосло'вiи сjьда'льны кр\стны, гла'съ и~:

Ви'дя разбо'йникъ нача'льника жи'зни, на кр\стjь` 
ви'сяща, глаго'лаше: а='ще не бы бг~ъ бы'лъ вопло'щься, 
и='же съ на'ми распны'йся: не бы` со'лнце лучи` своя^ 
потаи'ло, ниже` бы земля` трепе'щущи трясла'ся: но вся^ 
терпя'й, помяни' мя гд\си, во цр\ствiи твое'мъ.

Стi'хъ: Возноси'те гд\са бг~а на'шего, и= 
покланя'йтеся подно'жiю нw'гу _е=гw`, jа='кw ст~о 
_е='сть.

Посредjь` двою` разбw'йнику, мjь'рило пра'ведное 
w=брjь'теся кр\стъ тво'й: _о='вому о_у='бw низводи'му во 
а='дъ тягото'ю хуле'нiя: друго'му же легча'щуся w\т 
прегрjьше'нiй къ позна'нiю бг~осло'вiя. хр\сте` бж~е, 
сла'ва тебjь`.

Сла'ва, и= ны'нjь, кр\стобг~оро'диченъ: А='гнца и= 
па'стыря, и= и=зба'вителя, а='гница зря'щи на кр\стjь` 
непра'веднw воздви'жена, пла'чущися го'рькw взыва'ше: 
мi'ръ о_у='бw ра'дуется, прiе'мля тобо'ю и=збавле'нiе: 
о_у=тро'ба же моя` гори'тъ, зря'щи твое` распя'тiе, 
_е='же терпи'ши за мл\срдiе мл\сти бж~е пребл~гi'й, 
безгрjь'шне гд\си. _е='йже вjь'рнw возопiи'мъ: 
бл~гоутро'бiе покажи` дв~о на ны`, и= согрjьше'нiй 
w=ставле'нiе да'руй, покланя'ющымся тогw` страда'нi_емъ.

По в~-мъ стiхосло'вiи сjьда'льны, гла'съ и~:

Посредjь` _е=де'ма дре'во процвjьте` сме'рть, 
посредjь' же всея` земли` дре'во возрасти` жи'знь: 
вкуси'вше бо пе'рвjье плода`, нетлjь'нни су'ще, тлjь'нни 
бы'хомъ: о_у=лучи'вше же второ'е, нетлjь'нiя 
наслади'хомся: кр\сто'мъ бо сп~са'еши jа='кw бг~ъ, ро'дъ 
человjь'ческiй.

Стi'хъ: Бг~ъ же ца'рь на'шъ пре'жде вjь'ка, содjь'ла 
сп~се'нiе посредjь` земли`.

Въ раи' мя пре'жде дре'во w=бнажи`, внуше'нiемъ вра'гъ 
внося` о_у=мерщвле'нiе: кр\ста' же дре'во, жи'зни 
вjь'чныя w=дjья^нiя человjь'кwмъ нося`, водрузи'ся на 
земли`, и= мi'ръ ве'сь и=спо'лнися вся'кiя ра'дости. 
_е=го'же зря'ще возноси'ма, бг~у вjь'рою лю'дiе согла'снw 
возопiи'мъ: и=спо'лнь сла'вы до'мъ тво'й.

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ.

Мч~нченъ: Вселе'ннjьй свjьти^ла присносвjь^тлая 
показа'стеся вjь'рою: мч~нческую всю` возложи'вше 
наде'жду на бг~а, и= мы'сленнымъ _е=ле'емъ дх~а ст~а'гw, 
душ_е'вныя свjьщы` ва'шя просвjьти'сте. тjь'мже и= ча'шы 
о_у='мныя, человjь'кwмъ пролива'юще и=сцjьл_е'нiя 
jа='коже во'ды, цр~кви jа=ви'стеся, стр\стоте'рпцы 
всехва'льнiи. моли'те хр\ста` бг~а, прегрjьше'нiй 
w=ставле'нiе дарова'ти, пра'зднующымъ любо'вiю ст~у'ю 
па'мять ва'шу.

Сла'ва, и= ны'нjь, кр\стобг~оро'диченъ: Дв~о и=з\ъ 
тебе` вопло'щшагося, jа='кw ви'дjьла _е=си` возвыша'ема 
на кр\стъ посредjь` двою` разбw'йнику, пла'чь воспрiе'мши 
вопiя'ше: о_у=вы` мнjь` ча'до сладча'йшее, ка'кw во'лею 
ра'спятъ бы'сть, и='же грjьхи` взе'мляй мi'ра jа='кw 
бл~гоутро'бенъ; человjь'ч_ескимъ хотя`, jа='кw бг~ъ, 
пjь'снемъ хвале'нiя приноси^мымъ бы'ти тебjь`.

По г~-мъ стiхосло'вiи сjьда'льны, гла'съ и~:

Подо'бенъ: Повелjь'нное та'йнw:

На кр\стjь` тя` ви'дjьвше возвы'шена, сл~нца 
незаходи'маго хр\сте`, стра'хомъ со'лнце помрачи'ся 
а='бiе: земля` поколеба'ся, и= ка'менiе тре'петомъ 
распада'шеся, и= цр~ко'вная завjь'са раздра'ся, и= 
ме'ртвiи w\т грw'бъ воста'ша, славосло'вяще стра'шное 
твое` и= бж~е'ственное снизхожде'нiе _е=ди'нагw бг~а 
на'шегw.

Дре'во го'ресть во _е=де'мjь пре'жде произнесе`, 
дре'во же кр\стное сла'дкую жи'знь процвjьте`: а=да'мъ бо 
jа=ды'й во тлю` поползе'ся: мы' же наслажда'ющеся пло'ти 
хр\сто'вы w=живля'еми быва'емъ, и= w=божа'еми 
та'инственнjь, цр\ствiе прiе'млюще присносу'щное бж~iе. 
тjь'мже и= вjь'рою зове'мъ: сла'ва, сло'ве, стр\сти 
твое'й.

Сла'ва, и= ны'нjь, кр\стобг~оро'диченъ: Сн~а твоегw` 
и= бг~а кр\сто'мъ дв~о, сохраня'еми при'снw, бjьсw'вскiя 
прило'ги и= кw'зни побjьжда'емъ, су'щую бц\ду тя` 
вои'стинну воспjьва'юще: и= любо'вiю вси` ро'ди бл~жи'мъ 
преч\стая, jа='коже прорекла` _е=си`. тjь'мже 
согрjьше'нiй на'шихъ w=ставле'нiе мл~твами твои'ми 
да'руй.

Канw'нъ ч\стно'му и= животворя'щему кр\сту`, [_е=гw'же 
краегране'сiе без\ъ бг~оро'дичнwвъ: Пригво'ждшемуся на 
дре'вjь бг~у бл~года'ть.] Творе'нiе i=w'сифово. Гла'съ 
и~:

%[Пjь'снь а~%]

I=рмо'съ: Колесницегони'теля фараw'ня погрузи`, 
чудотворя'й и=ногда` мwv"се'йскiй же'злъ, кр\стоwбра'знw 
порази'въ, и= раздjьли'въ мо'ре: i=и~ля же бjьглеца` 
пjьшехо'дца сп~се`, пjь'снь бг~ови воспjьва'юща.

И='же w\т дре'ва сла'стною снjь'дiю ме'ртва мя` 
бы'вшаго, на кр\стjь` сло'ве о_у=мертви'выйся, w=живи'лъ 
_е=си`, и= сла'вою о_у=добри'лъ _е=си`: покланя'юся 
твое'й держа'вjь, славосло'вя страда^нiя, и= 
бл~гоутро'бiе неисче'тное.

_Е=гда` распростре'ся на дре'вjь вiногра'дъ 
невоздjь'ланный, вiно` на'мъ бж~е'ственныя бл~года'ти 
и=сточи`, сердца` веселя'щее, и= пре'лести пiя'нство 
w\тню'дъ потребля'ющее, и= грjьхи` w=чища'ющее.

Мч~нченъ: Преиспещре'ни ра'нами великомч~нцы, и= 
страда'нiй болjь'зньми о_у=краша'еми, красны` 
добротвори'тельному вл\дцjь предста'сте со сла'вою, 
всесла'внw веселя'щеся, и= бг~ови'дны познава'еми.

Мч~нченъ: Си'лою бж~е'ственною проявле'ннw 
о_у=крjьпля'еми ст~i'и, си'льнагw всю` крjь'пость 
губи'тельную му'жески низложи'сте: и= вjьнча'вшеся 
краснw` побjьди'тельными вjьнцы`, ра'дующеся бг~у 
предста'сте.

Мч~нченъ: Предстоя'щи кр\сту` твоему` гд\си, 
неискусобра'чная, и= твое` о_у=язвле'нiе зря'щи вл\дко, 
о_у=язвля'ема глаго'лаше: о_у=вы` мнjь` ча'до, болjь'зни 
и=збjь'гши въ рж\ствjь` твое'мъ, ны'нjь болjь'зненнw 
терза'юся.

Другi'й канw'нъ прест~jь'й бц\дjь. Гла'съ и~: I=рмо'съ 
то'йже.

На тя` дв~о, наде'жду возложи'хъ сп~се'нiя моегw`, 
грjьхо'вныя скве'рны всего' мя w=мы'й, и= чи'ста 
содjь'лай, бг~у и= сн~у твоему` бл~гоугожда'ти и= 
дjь'яти, и= тогw` всест~о'му и='мени.

Дв_е'ри свjь'та, _о='чи мои` просвjьти`, и=`же 
помрачи` мра'чный sмi'й тьмо'ю прегрjьше'нiй, и= дв_е'ри 
ми` w\тве'рзи покая'нiя дв~о, и= къ животу` наста'ви мя`, 
w\т пла'мене и= тьмы` и=схити`.

Мт~и бж~iя, jа='кw дерзнове'нiе и=му'щи къ ро'ждшемуся 
и=з\ъ тебе`, _е=диноро'дному сло'ву, и= _о=ц~у` 
собезнача'льному, моли` всенепоро'чная, ду'шу мою` 
и=зба'вити w\т бjьсо'вскагw w=sлобле'нiя, и= _о=гня`, и= 
вся'кагw муче'нiя.

Бл~гослове'нъ пло'дъ бг~оневjь'сто твоегw` чре'ва, 
и='мже земнi'и вси` w\т кля'твы и=зба'вихомся, 
бл~гослове'нная, преч\стая, несказа'нное чу'до, 
недоразумjь'емое вjь'дjьнiе, всjь'хъ вjь'рныхъ сп~се'нiе.

%[Пjь'снь г~%]

I=рмо'съ: О_у=твержде'й въ нача'лjь нб~са` ра'зумомъ, 
и= зе'млю на вода'хъ w=снова'вый, на ка'мени мя` хр\сте` 
за'повjьдей твои'хъ о_у=тверди`: jа='кw нjь'сть ст~ъ, 
па'че тебе` _е=ди'не чл~вjьколю'бче.

О_у=твержде'й нб~са`, и= зе'млю w=снова'вый, и= мо'ре 
сло'вомъ связа'вый, ты` свя'занъ бы'лъ _е=си` мене` 
ра'ди, и= на кр\стjь` пригвожда'емь: jа='кw да w\т 
о_у='зъ грjьха` разрjьши'ши мя` чл~вjьколю'бче.

Кр\стному дре'ву вра'гъ прирази'вся, о_у=мертви'ся съ 
бjь'сы свои'ми sлодjь'йственными: и= вкуше'нiемъ 
лука'вымъ w=сужде'нный, поми'лованъ бы'сть, и= 
о_у=твержде'нiемъ бл~гоче'стiя тва'рь о_у=тверди'ся.

Мч~нченъ: Многови^днымъ ра'намъ, и= меч_е'мъ, и= 
sвjьр_е'мъ, и= w=бнаже'нi_емъ тjьл_е'снымъ вдава'еми, 
лука^вымъ гони'тел_емъ, бж~е'ственнiи и= до'блiи 
страда'льцы, и= не jа='ты пребы'ша манове'нiемъ лу'чшимъ.

Мч~нченъ: Взира'юще помышле'нiемъ, и= тре'звенною 
мы'слiю къ бу'дущымъ, и= теку'щыя до конца` пренебрего'ша 
хр\стw'вы мч~нцы сла'внiи: тjь'мже нестерпи'мыя болjь^зни 
претерпjь'ша ра'дующеся.

Бг~оро'диченъ: Многопjь'тая а='гница, а='гнца зря'щи 
воздвиза'ема на дре'во непра'веднjь, пла'чущи 
восклица'ше, мт~рски слезя'щи: и= долготерпjь'нiе поя'ше, 
того` сла'вящи.

%[И='нъ%]

I=рмо'съ: Ты` _е=си` о_у=твержде'нiе притека'ющихъ къ 
тебjь` гд\си, ты` свjь'тъ w=мраче'нныхъ, и= пое'тъ тя` 
ду'хъ мо'й.

Все` мое` жела'нiе къ тебjь` движа`, вл\дчце ч\стая, 
плотски'хъ мя` жела'нiй вско'рjь премjьни`.

Возсiя'й ми` покая'нiя чи^стыя зари^, вл\дчце две'ре 
свjь'та, и= грjьхw'въ мои'хъ мглу` потреби`.

_Е=ди'на всенепоро'чная, поро'ка вся'кагw на'съ 
и=зба'ви, и= и=скуше'нiй находя'щихъ, и= _о=гня` 
вjь'чнующагw.

О_у=скори` посjьти'ти боля'щаго, преч\стая, и= w\т 
лю'тыя ра'ны и=зба'ви мя`, и= вся'кiя ско'рби.

%[Пjь'снь д~%]

I=рмо'съ: Ты` моя` крjь'пость гд\си, ты` моя` и= 
си'ла, ты` мо'й бг~ъ, ты` мое` ра'дованiе, не w=ста'вль 
нjь'дра _о='ч~а, и= на'шу нищету` посjьти'въ. тjь^мъ съ 
пр\оро'комъ а=вваку'момъ зову' ти: си'лjь твое'й сла'ва 
чл~вjьколю'бче.

Ро'дъ человjь'ческiй w\т паде'нiя призва'ся, _е=го'же 
под\ъя'тъ дре'вле первозда'нный: всjь'хъ бо содjь'тель 
воздви'женъ бы'сть на дре'во, пе'рсты w=кровавля'емь, и= 
гвоздьми` во'лею пригвожда'емь въ ру'цjь, и= въ ре'бра 
копiе'мъ пробода'емь.

Ста` кр\стъ, и= ле'сть вся` низпаде'ся: тебjь` сп~се, 
w=бнаже'ну бы'вшу, w=бнажи'ся чу'ждiй: и= а=да'мъ 
бж~е'ственнагw нетлjь'нiя ри'зою w=дjь'янъ бы'сть, тва'рь 
просвjьти'ся помрача'ему со'лнцу, на дре'вjь хр\сте` 
распина'ему ти`.

Мч~нченъ: Но'вагw заколе'нiя, jа='коже _о=вча'та 
мч~нцы, пожре'ному сло'ву принесо'стеся: кро'вными 
тече'нiи, пре'лести моря` и=зсуши'вше бж~е'ственною 
бл~года'тiю, и=злiя'нiе страсте'й w=дожде'нiемъ чуде'съ 
потребля'ете всегда` сла'внiи.

Мч~нченъ: W\тсjьче'нiе о_у=дw'въ всjь'хъ под\ъя'сте 
мч~нцы, и= зубw'въ и= ногте'й и=скорене'нiе, ру'къ 
w\трjь'занiе неща'дно, я=зы'ка же и= но'гъ и= соста'вwвъ 
тjьле'сныхъ: тjь'мже превели'кiя сподо'бистеся сла'вы, 
всjь'хъ бг~у предстоя'ще.

Бг~оро'диченъ: Своего' си ю=нца` непоро'чная ю='ница 
ви'дjьвши на дре'во воздви'жена, вопiя'ше со 
восклица'нiемъ: ча'до, ка'кw тя` законопресту'пныхъ 
со'нмъ w\тню'дъ не о_у=ще'дри, о_у=ще'дрившаго и=`; но 
о_у=смотре'нiемъ льсти'вымъ сме'рти преда'ти непра'веднw 
произво'ли.

%[И='нъ%]

I=рмо'съ: О_у=слы'шахъ гд\си, смотре'нiя твоегw` 
та'инство: разумjь'хъ дjьла` твоя^, и= просла'вихъ твое` 
бж~ество`.

Ду'шу мою`, w=мраче'нную прегрjьше'ньми, w=зари` 
свjь'томъ приснодв~о, jа='же сл~нце ро'ждшая пра'вды.

И=скуше'нiй мя` и=схити`, и= житiя` душетлjь'нныя 
бу'ри, и= _о=гня` вjь'чнагw свободи' мя бг~оневjь'сто.

Дв~ства сщ~е'нный сосу'де, и= невмjьсти'магw 
_е=стество'мъ вселе'нiе. ду'шу мою` w=мраче'нную w\т 
мно'гихъ страсте'й, просвjьти`.

Всест~а'я бг~оневjь'сто, вл\дчце мi'ра, ты' мя сп~си`, 
w\т бjь'дъ и=збавля'ющи, и= страсте'й молву` w\тгоня'ющи.

%[Пjь'снь _е~%]

I=рмо'съ: Вску'ю мя` w\три'нулъ _е=си` w\т лица` 
твоегw` свjь'те незаходи'мый, и= покры'ла мя` _е='сть 
чужда'я тьма` _о=кая'ннаго; но w=брати' мя, и= къ свjь'ту 
за'повjьдей твои'хъ пути^ моя^ напра'ви, молю'ся.

Да сла'стнагw вкуше'нiя и=зба'виши мя`, же'лчи 
долготерпjьли'ве вкуси'лъ _е=си` хотя`: и= jа='кw да 
ме'ртвости совлече'ши мя` i=и~се, страсте'й, на'гъ 
пригвозди'тися и=зво'лилъ _е=си` на дре'вjь: пою` твое` 
бл~гоутро'бное.

И=стлjь'вшую страстьми` ду'шу мою`, сло'ве, но'ву 
творя`, ду'шу пре'далъ _е=си` _о=ц~у`, на дре'вjь ви'ся, 
и= не терпи'тъ безду'шная земля` сiя^ поразумjьва'ющи, но 
стра'хомъ коле'блется воспjьва'ющи тя`.

Мч~нченъ: О_у=краси'стеся мч~нцы бж~е'ственными 
стр\стьми` о_у=добря'еми, и= стопа'мъ послjь'довавше 
стр\стьми` всjь^мъ безстра'стiе пода'вшему, сло'ву 
_е=диноро'дному, _о=тца` безнача'льнагw: сегw` ра'ди съ 
ни'мъ прославля'етеся.

Мч~нченъ: О_у=страни'вшеся до'льнихъ, неви^димыя 
наслjь'довасте, въ нб\сныхъ водворя'ющеся бж~е'ственныхъ 
селе'нiихъ, и= прича'стiемъ бж~е'ственнымъ w=божа'еми 
невеще'ственнw, сп~совы непобjьди'мiи мч~нцы.

Бг~оро'диченъ: Стра'нно видjь'нiе, ви'жу, взыва'ше 
препjь'тая: ка'кw и='же зрjь'нiемъ всю` зе'млю коле'бляй, 
на дре'вjь возвыша'емь о_у=сну'лъ _е=си`, спя'щыя w\т 
вjь'ка хотя` возбуди'ти; покланя'юся сн~е, твоему` 
долготерпjь'нiю.

%[И='нъ%]

I=рмо'съ: О_у='тренююще вопiе'мъ ти`, гд\си, сп~си' 
ны: ты' бо _е=си` бг~ъ на'шъ, ра'звjь тебе` и=но'гw не 
вjь'мы.

Пое'мъ тя` дв~о всепjь'тая, jа='же сло'во бж~iе 
вмjьсти'вшая во чре'вjь твое'мъ пренепоро'чная.

_О=гня` негаси'магw, и= че'рвiя и=зба'ви мя` мт~и 
бж~iя, jа='кw и=му'щая _е='же ми'ловати цjьле'бнw.

Стjьна` ты` вjь'рныхъ и= держа'ва всест~а'я _е=си`, 
сп~са'ющи w\т и=скуше'нiй пою'щыя тя`.

Неду'гующую ду'шу мою` и=сцjьли`, ро'ждшая всjь'хъ 
сп~се'нiе, и= взе'млющаго неду'ги, преч\стая вл\дчце.

%[Пjь'снь s~%]

I=рмо'съ: Бе'здна грjьхw'въ и= прегрjьше'нiй бу'ря мя` 
смуща'етъ, и= во глубину` ну'жднагw рjь'етъ мя` 
w\тча'янiя: но твою` крjь'пкую ру'ку мнjь` простри` 
jа='кw петро'ви, _w о_у=пра'вителю, и= сп~си`.

Воспjь'ша нб\сныя си^лы вся^ и= о_у=диви'шася, на 
кр\стjь' тя сло'ве взира'юще ви'сяща: и= а=да'мъ 
о_у=я'звленный сп~се, и=сцjьлjь` jа='звою твое'ю, и= 
кля'тва прогна'на бы'сть.

Разрjьша'ется w\т о_у='зъ нерjьши'мыхъ человjь'чество, 
тебjь` сло'ве пло'тiю свя'зану бы'вшу: и= связу'ется 
мучи'тель jа='кw пти'ца, и= w\т всjь'хъ вjь'рныхъ 
наруга'емь: сла'ва хр\сте` бл~гоутро'бiю твоему`.

Мч~нченъ: Jа=ви'стеся бг~озра'чнiи стр\стоте'рпцы 
jа='коже о_у='глiе, вся'ку sлоче'стiя ве'щь попаля'юще 
бл~года'тiю, на о_у='глiяхъ же _о=гня` всесожига'еми, и= 
бж~е'ственное прохлажде'нiе прiе'млюще.

Мч~нченъ: _О=вча'та и='стиннагw па'стыря стр\стоно'сцы 
jа=вля'еми, посредjь` ди'вiихъ волкw'въ неврежде'ни 
пребы'сте, и= сконча'вше до'брjь тече'нiе бж~е'ственнiи, 
ко w=гра'ду нб\сную всели'стеся.

Бг~оро'диченъ: Гд\са тя` живота` породи'хъ, и= кра'сна 
добро'тою па'че сынw'въ человjь'ческихъ, дв~а взыва'ше: 
и= ка'кw ны'нjь о_у=мира'еши сн~е, добро'ты не и=мjь'я въ 
распя'тiи, о_у=добри'вый вся^ манове'нiемъ;

%[И='нъ%]

I=рмо'съ: W=чи'сти мя` сп~се, мнw'га бо беззакw'нiя 
моя^, и= и=з\ъ глубины` sw'лъ возведи`, молю'ся: къ 
тебjь' бо возопи'хъ, и= о_у=слы'ши мя`, бж~е сп~се'нiя 
моегw`.

Мр~i'е, чи'стое и= всечестно'е жили'ще всjь'хъ 
содjь'теля, ду'шу w=чища'ющыя пода'ждь ми` сле'зы, и= 
бу'дущагw суда` и= му'ки и=схити' мя.

Дв_е'ри бж~iя, вхо'ды бж~е'ственныя покажи` 
смире'ннjьй мое'й души`: въ ня'же вше'дъ и=сповjь'даяся, 
sлы'хъ разрjьше'нiе бц\де воспрiиму`.

Пучи'на грjьхw'въ, и= во'лны w\тча'янiя w=бурева'ютъ 
мо'й о_у='мъ: о_у=мл\срдися вл\дчце, и= ру'ку ми` 
простри`, и= сп~си' мя, jа='же сп~са ро'ждшая.

Тя` предста'тельницу и= стjь'ну вjь'рнiи вси` и='мамы, 
и=`же во глубинjь` sлы'хъ, и= мяте'жей и= скорбе'й 
при'снw бjь'дствующiи, бц\де, _е=ди'на вjь'рныхъ 
прибjь'жище.

%[Пjь'снь з~%]

I=рмо'съ: Бж~iя снизхожде'нiя _о='гнь о_у=стыдjь'ся въ 
вавv"лw'нjь и=ногда`. сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, 
поя'ху: бл~гослове'нъ _е=си` бж~е _о=т_е'цъ на'шихъ.

О_у=ра'ненъ бы'лъ _е=си` въ ру'цjь твои` хр\сте`, 
и='маже содjь'лалъ _е=си` чудеса`: и= ра^ны претерпjь'лъ 
_е=си`, ра^ны моя^ вся^ и=сцjьля'я. пою' тя _е=ди'не 
долготерпjьли'ве, зовы'й: бл~гослове'нъ бг~ъ _о=т_е'цъ 
на'шихъ.

Пригвожде'нъ бы'лъ _е=си` въ ру'цjь твои` и= но'зjь 
гвоздьми` сп~се, распина'емь, и= въ ре'бра прободе'нъ 
бы'въ, ка^пли и=сточа'я всjь^мъ w=ставле'нiя пою'щымъ 
непреста'ннw, и= глаго'лющымъ: бл~гослове'нъ бг~ъ 
_о=т_е'цъ на'шихъ.

Мч~нченъ: Ли'къ соста'вимъ пjьсносло'вяще бж~iя 
мч~нки, и=`же ликw'мъ а='гг~льскимъ сопричт_е'ныя, и= 
з_емны'я просвjьща'ющыя, и= всегда` пою'щыя: 
бл~гослове'нъ бг~ъ _о=т_е'цъ на'шихъ.

Мч~нченъ: Во ст~ы'хъ свjь'тлостехъ w=ст~и'вшеся 
всели'стеся, посыла'юще всjь^мъ w=сщ~е'нiе же и= 
и=збавле'нiе, восхваля'ющымъ ва'съ бж~е'ственнiи мч~нцы, 
и= воспjьва'ющымъ хр\ста`, _о=т_е'цъ на'шихъ бж~е 
бл~гослове'нъ _е=си`.

Бг~оро'диченъ: Незаходи'мое сл~нце, ка'кw за'йде на 
дре'вjь распина'емь; дв~а вопiя'ше ти` сло'ве: и= 
ви'дjьвъ со'лнце, w=ста'ви тече'нiе, свjьти'ти не могi'й, 
тебjь` стра'ждущу вл\дко. пjьсносло'влю твое` сн~е 
безsло'бiе.

%[И='нъ%]

I=рмо'съ: _О='троцы _е=вре'йстiи въ пещи` попра'ша 
пла'мень дерзнове'ннw, и= на ро'су _о='гнь преложи'ша, 
вопiю'ще: бл~гослове'нъ _е=си` гд\си бж~е во вjь'ки.

Молю' тя преч\стая, о_у=мертви` живу'щiй ко мнjь` 
грjь'хъ, и= живота` получи'ти сподо'би мя` дв~о: и= 
ча'сти мя` и=зба'ви та'мw му'чимыхъ.

Стра^сти разли^чныя мя` w=бурева'ютъ, ро'ждшая ч\стая, 
и=сто'чника безстра'стiя, тjь'хъ w=держа'нiя, и= _о=гня` 
вjь'чнагw и=зба'ви мя` бц\де, мл~твами твои'ми.

Нра'вомъ во'льнымъ согрjьша'ю, и= порабоща'емь _е='смь 
безмjь'стнымъ _о=бы'чаемъ, ны'нjь ко _о=бы'чнjьй твое'й 
мл\сти притека'ю: w\тча'яннаго сп~си' мя всест~а'я бц\де.

О_у=гаси` пла'мень страсте'й мои'хъ, и= о_у=тиши` 
бу'рю се'рдца моегw`, бг~ома'ти ч\стая: и= и=зба'ви мя` 
преч\стая, w\т бjьсw'въ мучи'тельства, и= _о=гня` 
вjь'чнагw.

%[Пjь'снь и~%]

I=рмо'съ: Седмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
сп~се'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, сщ~е'нницы воспо'йте, лю'дiе 
превозноси'те во вся^ вjь'ки.

И=з\ъ ко'рене хр\сте`, прозя'блъ _е=си` i=ессе'ова 
воплоща'емь, и= и=скореня'еши и=зра'стшее те'рнiе 
а=да'мова преступле'нiя, вjьне'цъ нося'й терно'въ: на 
дре'вjь же пригво'ждься, ю='же w\т дре'ва и=сцjьля'еши 
и=зра'стшую кля'тву, и= пою'щыя сп~са'еши: сщ~е'нницы 
воспо'йте, лю'дiе превозноси'те во вся^ вjь'ки.

Да бг~а человjь'ка содjь'лаеши чл~вjьколю'бче, бы'лъ 
_е=си` чл~вjь'къ, и= кр\сту` прiwбщи'вся въ ре'бра 
пробода'емь, и= _о='цтомъ съ же'лчiю напоя'емь, 
w\т_ону'дуже сп~сшiися твои'ми стр\стьми` сло'ве, 
вопiе'мъ бл~года'рственнw: сщ~е'нницы воспо'йте, лю'дiе 
превозноси'те хр\ста` во вся^ вjь'ки.

Мч~нченъ: Свя'зани бы'вше мч~нцы, и= jа='кw а='гнцы 
закала'еми, и= на _о=гни` немл\стивнw и=спеца'еми, 
sвjьр_е'мъ же w\тдава'еми, и= въ главы^ о_у=сjька'еми, 
ра'довастеся ра'достiю неизглаго'ланною, вопiю'ще: дjь'ти 
бл~гослови'те, сщ~е'нницы воспо'йте, лю'дiе превозноси'те 
хр\ста` во вjь'ки.

Мч~нченъ: Вjьнцено'сцы мч~нцы, а='гг~лwмъ 
соприча^стницы, и=`же безплw'тныя враги` попра'вше, 
мл~тву сотвори'те w= на'съ ко гд\су, jа='кw да въ любви` 
и= во мно'зjь _е=диномы'слiи поживе'мъ, вопiю'ще 
несумнjь'ннымъ се'рдцемъ: дjь'ти бл~гослови'те, 
сщ~е'нницы воспо'йте, лю'дiе превозноси'те хр\ста` во 
вjь'ки.

Бг~оро'диченъ: Болjь'зненнjь стеню'щи, ма'терски 
восклица'ше, и= о_у=тро'бнагw смуще'нiя не терпя'щи на 
кр\стjь`, взира'ше къ ро'ждшемуся и=з\ъ твоегw` чре'ва, 
вопiю'щи: что` зрjь'нiе сiе` ча'до, ка'кw стра'ждеши, 
и='же _е=стество'мъ безстр\стный, вся'кw хотя` ро'дъ 
человjь'ческiй w\т страсте'й свободи'ти;

%[И='нъ%]

I=рмо'съ: Цр~я` нб\снаго, _е=го'же пою'тъ во'и 
а='гг~льстiи, хвали'те и= превозноси'те во вся^ вjь'ки.

Бг~ороди'тельнице дв~о, ты` моя^ грjьхи` и= бре'мя 
w=блегчи` w\т прегрjьше'нiй, jа='кw да тя` велича'ю.

Jа='же судiю` ро'ждши и= бг~а, мольба'ми 
бл~гопремjьни'тельными твои'ми мл\стива мнjь` того` 
покажи`, ч\стая: jа='кw да сп~се'тъ мя` w\т вjь'чнагw 
_о=гня`.

Прегрjьш_е'нiя моя^ мнw'га превзыдо'ша бц\де, да'ждь 
ми` ны'нjь ру'ку по'мощи, и= w\т пла'мене негаси'магw 
и=зба'ви мя` непотре'бнаго.

Просвjьти` преч\стая, се'рдца моегw` _о='чи молю'ся, 
че'рностiю грjьхо'вною w=слjьпл_е'ныя, и= прiя'тны 
бж~е'ственнагw сiя'нiя покажи`, jа='кw да jа=влю'ся тебе` 
ра'ди твоему` сн~у чи'стъ.

%[Пjь'снь f~%]

I=рмо'съ: О_у=жасе'ся w= се'мъ нб~о, и= земли` 
о_у=диви'шася концы`, jа='кw бг~ъ jа=ви'ся человjь'кwмъ 
пло'тски, и= чре'во твое` бы'сть простра'ннjьйшее нб~съ. 
тjь'мъ тя` бц\ду а='гг~лwвъ и= человjь^къ чинонача^лiя 
велича'ютъ.

И=сцjьли'лъ _е=си` вл\дко моя^ jа='звы, о_у=язви'вся 
и= w=кровави'въ ру'цjь свои`, и= къ пут_е'мъ ходи'ти 
сп~си'т_ельнымъ, jа='кw бл~гъ напра'вилъ мя` _е=си` 
гд\си, но'зjь и=скопа'въ своя^ на кр\стjь`, и='хже 
дре'вле родонача'льницы ви'дjьвше ходя'ща тя` въ раи`, 
сокрыва'хуся.

И=спра'вившуся ти` на кр\стjь`, и=спра'вися пады'й 
паде'нiемъ ве'лiимъ первозда'нный. крjь'пость же вся` 
паде'ся вра'жiя, вся' же земля` w=ст~и'ся кро'вiю и= 
водо'ю, w\т ре'бръ твои'хъ и=злiя'нною. тjь'мже тя` 
всеще'дре, непреста'ннw велича'емъ.

Мч~нченъ: Вя'жеми ст~i'и мч~нцы, вяза^нiя лука'вагw 
разруши'сте, и= о_у='зами, jа=`же претерпjь'сте 
терпjьли'внw, того` связа'сте, и= покори'сте под\ъ 
но'зjь, студа` и=спо'лнена, и= смjь'хъ зря'щымъ 
сотвори'сте, бл~года'тiю бж~е'ственною.

Мч~нченъ: Земля` положе'нiемъ сщ~е'нныхъ мч~нкъ моще'й 
w=ст~и'ся: и='бо и=сто'чникъ и=сточа'ющъ и=сцjьле'нiй 
вся'ческихъ сiя` бж~е'ственнагw стяжава'етъ, стра^сти 
тjьл_е'сныя и= душ_е'вныя непреста'ннw и=сцjьля'ющи, и= 
врежде'нiе бjьсо'вское w\трjьва'ющи бж~е'ственною 
бл~года'тiю.

Бг~оро'диченъ: И=збjь'гши болjь'зней ма'тернихъ во 
вре'мя рожде'нiя, долготерпjьли'ве, _е=гда' же ти` ны'нjь 
стр\сти во'льнjьй причасти'вшуся, и= болjь^зни прiи'мшу, 
поболjь'хъ о_у=тро'бою, и= душе'ю болjь'зни и=спо'лнихся, 
преч\стая вопiя'ше, ю='же досто'йнw велича'емъ.

%[И='нъ%]

I=рмо'съ: О_у=страши'ся вся'къ слу'хъ неизрече'нна 
бж~iя снизхожде'нiя, jа='кw вы'шнiй во'лею сни'де да'же 
и= до пло'ти, w\т дв~и'ческагw чре'ва бы'въ чл~вjь'къ: 
тjь'мже преч\стую бц\ду вjь'рнiи велича'емъ.

О_у=ще'дри преч\стая, _о=кая'нную мою` ду'шу, и= 
о_у=мертви` стра^сти губи'т_ельныя, и= мучи'тельное 
недоумjь'нiе w\тжени`: струи^ же сле'зъ ст~ы^я да'руй 
присноживw'тныя, и='миже и=зба'влюся жду'щагw мя` лю'тагw 
w=сужде'нiя.

Стjьна` хр\стiа'нwмъ, и= прибjь'жище тве'рдое мi'ру, 
въ не'мже сп~са'емся, ты` _е=си` дв~о ч\стая 
бг~оневjь'сто: и=з\ъ тебе' бо бг~ъ воплоти'вся, тебе` 
всjь^мъ подаде` покро'въ сп~си'тельный. тjь'мже ч\стая, 
сп~си' мя недосто'йнаго.

Безнача'льне сло'ве _о='ч~iй, и= сн~е мо'й, и= ст~о'му 
дх~у сопр\сто'льный, ка'кw свои` преч\стjьи дла^ни на 
кр\стjь` просте'рлъ _е=си`; что` ны'нjь толи'кая твоя` 
нищета`, пребл~гi'й; предстоя'щи твоему` распя'тiю, 
вопiя'ше всенепоро'чная.

И=ска'пающи бж~е'ственную сла'дость, jа='же всjь'хъ 
сла'дость ро'ждшая, о_у=слади` ду'шу мою`, w=горче'нную 
jа='домъ sмi'я, w\тчужда'ющи мя` го'рькагw грjьха` 
всегда` хода'тайствомъ твои'мъ, предста'тельнице 
вjь'рныхъ непосты'дная.

Та'же, Досто'йно _е='сть: И= покло'нъ, _е=ктенiа`, и= 
свjьти'ленъ, и= _псалмы` _о=бы^чныя.

На стiхо'внjь стiхи^ры кр\стны, гла'съ и~:

Мwv"се'евъ же'злъ проwбража'ше ч\стны'й кр\стъ тво'й 
сп~се на'шъ: тjь'мъ бо сп~са'еши jа='кw и=з\ъ глубины` 
морскi'я, лю'ди твоя^ чл~вjьколю'бче.

Стi'хъ: И=спо'лнихомся зау'тра мл\сти твоея` гд\си, и= 
возра'довахомся, и= возвесели'хомся: во вся^ дни^ на'шя 
возвесели'хомся: за дни^, въ ня'же смири'лъ ны` _е=си`, 
лjь^та, въ ня'же ви'дjьхомъ sла^я. и= при'зри на рабы^ 
твоя^, и= на дjьла` твоя^, и= наста'ви сы'ны и='хъ.

_Е='же дре'вле во _е=де'мjь въ раи`, дре'во снjь'дное 
прозябло` _е='сть посредjь` садw'въ: цр~ковь же твоя` 
хр\сте`, кр\стъ тво'й процвjьте`, и=сточа'ющъ всему` 
мi'ру жи'знь. но _о='но о_у='бw о_у=мертви` снjь'дiю 
jа='дшаго а=да'ма: сiе' же жи'ва сотвори`, вjь'рою 
сп~сшася разбо'йника: _е=гw'же сп~се'нiя прича'стники и= 
на'съ jа=ви` хр\сте` бж~е, и='же стр\стiю твое'ю 
разруши'въ, jа='же на ны` кw'зни вра^жiя, и= сподо'би 
на'съ цр\ствiя твоегw` гд\си.

Стi'хъ: И= бу'ди свjь'тлость гд\са бг~а на'шегw на 
на'съ, и= дjьла` ру'къ на'шихъ и=спра'ви на на'съ, и= 
дjь'ло ру'къ на'шихъ и=спра'ви.

Мч~нченъ: Мч~нцы хр\стw'вы непобjьди'мiи, побjьди'вше 
ле'сть си'лою кр\стною, воспрiя'сте бл~года'ть вjь'чныя 
жи'зни, мучи'телей преще'нiя не о_у=боя'вшеся, му'ками 
о_у=раня'еми весели'стеся: и= ны'нjь крw'ви ва'шя бы'ша 
и=сцjьл_е'нiя душа'мъ на'шымъ. моли'те сп~сти'ся душа'мъ 
на'шымъ.

Сла'ва, и= ны'нjь, кр\стобг~оро'диченъ: На кр\стjь` 
повjь'шена зря'щи ч\стая тебе` ро'ждшая гд\си, и= бли'зъ 
бы'вши, пла'чущи глаго'лаше: ча'до, что` сiя^ стра'ждеши 
пло'тiю, и= тщи'шися безча'дствовати мя`; потщи'ся 
просла'витися, jа='кw да возвели'чуся стр\стiю твое'ю.

Та'же, Бл~го _е='сть: И= Трист~о'е. По _О='ч~е на'шъ: 
тропа'рь, и= _е=ктенiа`, и= ча'съ а~-й, и= w\тпу'стъ.

Въ сре'ду бл~ж_е'нны, гла'съ и~:

Помяни` на'съ, хр\сте` сп~се мi'ра, jа='коже 
разбо'йника помяну'лъ _е=си` на дре'вjь: и= сподо'би 
всjь'хъ _е=ди'не ще'дре, нб\сному цр\ствiю твоему`.

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

Жезло'мъ мwv"се'й кр\стъ воwбража'я, раздjьля'ше 
глубину`, лю'ди i=и~льт_ескiя преводя`: мы' же того` 
воwбража'юще, мы'сл_енныя враги` побjьжда'емъ.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Дре'вле i=а'кwвъ бл~гословля'я _о='троки, сы'ны 
сынw'въ свои'хъ, ру'цjь премjьня'я простира'ше, зна'меная 
тво'й кр\стъ хр\сте` сп~се, и='мже вси` w\т кля'твы 
свободи'хомся.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ.

Стр\сте'мъ хр\стw'вымъ ревну'юще стр\стоте'рпцы, му^ки 
гw'рькiя под\ъя'сте му'жески, и= нетлjь'нными вjьнцы` 
вjьнча'вшеся, на нб~сjь'хъ живете`.

Сла'ва: Сла'ва _о=ц~у` _е=ди'ному безсме'ртному: 
сла'ва сн~у во вjь'ки живу'щему: сла'ва ку'пнw дх~у 
всест~о'му, всю` тва'рь w=сщ~а'ющему.

И= ны'нjь: И=з\ъ дв~и'ческагw чре'ва твоегw` ч\стая, 
возсiя` содjь'тель со'лнца и= луны`: _е=го'же зря'щи 
повjь'шена на дре'вjь, вся` тва'рь колеба'шеся.


