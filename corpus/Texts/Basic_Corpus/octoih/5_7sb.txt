<::лат>  OCR:

<::рус>  Библиотека святоотеческой литературы

<::лат>  http://orthlib.ru

<::слав>

%[Въ пято'къ ве'чера%],

На Гд\си воззва'хъ, стiхи^ры ст~ы^мъ мч~нкwмъ, и= 
ст~и'тел_емъ и= прп\дбнымъ, гла'съ _е~: Подо'бенъ: 
Ра'дуйся:

Стi'хъ: А='ще беззакw'нiя на'зриши гд\си, гд\си, кто` 
постои'тъ; jа='кw о_у= тебе` w=чище'нiе _е='сть.

Пла'мень нече'стiя лю'тагw стр\стоте'рпцы о_у=гаси'ша 
крове'й свои'хъ тече'ньми, бл~гоче'стiя свjь'тлость въ 
ми'рjь всjь^мъ возже'гше мч~нцы, бо'ги же лжеимени^тыя, 
и= тjь'хъ sловw'нiя, и= хра'мы до конца` попали'ша: 
свjь'тъ возсiя'ша су'щымъ на земли` чистjь'йшiй, и='мже 
и= просвjьща'еми, тьмы` и=збjьга'емъ безбо'жiя, и= 
пре'лести i='дwльскiя о_у=клоня'емся, хр\сту` 
покланя'ющеся, подаю'щему мi'рови ве'лiю мл\сть.

Стi'хъ: И='мене ра'ди твоегw` потерпjь'хъ тя` гд\си, 
потерпjь` душа` моя` въ сло'во твое`, о_у=пова` душа` 
моя` на гд\са.

Словеса` _е=ретi^къ sлочести'выхъ, и= ловл_е'нiя 
о_у=до'бь разруши'вше, _о=ру'жницы _о=ц~а` 
безнача'льнагw, сн~а собезнача'льнагw, и= ст~а'гw дх~а 
бы'сте, въ трiе'хъ ли'цjьхъ _е=ди'нству бж~ества`, 
бл~гочестному'дреннjь вjь'рныхъ науча'юще и= 
о_у=твержда'юще правосла'вную про'повjьдь. тjь'мже и= 
бл~жи'ми _е=сте`, па'стырiе всесщ~е'ннiи: jа='кw на 
па'житехъ живоно'сныхъ хр\сто'во ста'до о_у=пасо'сте, за 
него'же вся^ болjь^зни и= напа^сти многоwбра^зныя 
претерпjь'сте.

Стi'хъ: W\т стра'жи о_у='треннiя до но'щи, w\т стра'жи 
о_у='треннiя да о_у=пова'етъ i=и~ль на гд\са. 

Стра^сти плwтскi'я о_у=до'бь до конца` попра`, 
подви'гшееся прп\дбныхъ сосло'вiе, властели'на о_у=ма` 
дjья'нiемъ добродjь'телей прiе'мше: и='мже бjьсw'вскiя 
вся^ кw'зни побjьди'ша до'блественнjь, и= а='гг~лwмъ 
собесjь^дницы jа=ви'шася, jа='кw безпло'тнiи пожи'вше. 
и=`мже и= ны'нjь сра'дуются въ вы'шнихъ _о=би'телехъ, 
свjь'тлw живу'ще, и= хр\сту` предстоя'тъ, w\т негw` 
прося'ще душа'мъ на'шымъ дарова'ти ве'лiю мл\сть.

И='ны стiхи^ры мч~нкwмъ, гла'съ то'йже.

Стi'хъ: Jа='кw о_у= гд\са мл\сть, и= мно'гое о_у= 
негw` и=збавле'нiе, и= то'й и=зба'витъ i=и~ля w\т всjь'хъ 
беззако'нiй _е=гw`.

Щито'мъ вjь'ры w=бо'лкшеся, и= зна'менiемъ кр\стнымъ 
себе` о_у=крjь'пльше, къ му'камъ му'жески вда'шася, и= 
дiа'волю горды'ню и= ле'сть о_у=праздни'ша ст~i'и твои`, 
гд\си, тjь'хъ мл~твами jа='кw всеси'льный бг~ъ, мi'ру 
ми'ръ низпосли`, и= душа'мъ на'шымъ ве'лiю мл\сть.

Стi'хъ: Хвали'те гд\са вси` jа=зы'цы, похвали'те 
_е=го` вси` лю'дiе. 

И= па'ки глаго'ли: Щито'мъ вjь'ры:

Стi'хъ: Jа='кw о_у=тверди'ся мл\сть _е=гw` на на'съ, 
и= и='стина гд\сня пребыва'етъ во вjь'къ.

W= земны'хъ всjь'хъ небре'гше, и= на му^ки му'жески 
дерзну'вше, бл~же'нныхъ наде'ждъ не погрjьши'сте, но 
нб\сному цр\ствiю наслjь^дницы бы'сте, прехва'льнiи 
мч~нцы: и=му'ще дерзнове'нiе къ чл~вjьколю'бцу бг~у, 
мi'ру ми'ръ проси'те, и= душа'мъ на'шымъ ве'лiю мл\сть. 

Сла'ва, и= ны'нjь, бг~оро'диченъ: Въ чермнjь'мъ мо'ри, 
неискусобра'чныя невjь'сты w='бразъ написа'ся и=ногда`. 
та'мw мwv"се'й, раздjьли'тель воды` здjь' же гаврiи'лъ, 
служи'тель чудесе`. тогда` глубину` ше'ствова немо'креннw 
i=и~ль: ны'нjь же хр\ста` роди` безсjь'меннw дв~а. мо'ре 
по проше'ствiи i=и~левjь пребы'сть непрохо'дно: 
непоро'чная по рж\ствjь` _е=мману'илевjь пребы'сть 
нетлjь'нна. сы'й, и= пре'жде сы'й, jа=вле'йся jа='кw 
чл~вjь'къ, бж~е поми'луй на'съ. 

Та'же, Свjь'те ти'хiй: Прокi'менъ дне`. Посе'мъ: 
Сподо'би гд\си въ ве'черъ се'й:

На стiхо'внjь стiхи^ры, гла'съ _е~:

Моли'те за ны` ст~i'и мч~нцы, да и=зба'вимся w\т 
беззако'нiй на'шихъ: ва'мъ бо дана` бы'сть бл~года'ть 
моли'тися w= на'съ.

Несы'тною любо'вiю души`, хр\ста` не w\тверго'стеся 
ст~i'и мч~нцы: лю^тыя и= разли^чныя ра^ны страсте'й 
претерпjь'сте, мучи'телей горды'ню низложи'сте: 
непрекло'нну и= невреди'му вjь'ру сохра'ньше, на нб~са` 
преста'вистеся. тjь'мже и= дерзнове'нiе и=му'ще къ нему`, 
проси'те дарова'ти на'мъ ве'лiю мл\сть.

Ме'ртвенъ: Помяну'хъ пр\оро'къ вопiю'ща: а='зъ _е='смь 
земля` и= пе'пелъ, и= па'ки разсмотри'хъ во гробjь'хъ, и= 
ви'дjьхъ кw'сти w=бнаж_е'нныя, и= рjь'хъ о_у='бw: кто` 
_е='сть ца'рь, и=ли` во'инъ, и=ли` бога'тъ, и=ли` ни'щъ, 
и=ли` пра'ведникъ, и=ли` грjь'шникъ; но о_у=поко'й гд\си 
съ пра'ведными рабы^ твоя^, jа='кw чл~вjьколю'бецъ.

Сла'ва, и= ны'нjь, бг~оро'диченъ: W=бра'дованная, 
хода'тайствуй твои'ми мл~твами, и= и=спроси` душа'мъ 
на'шымъ мно'жество щедро'тъ, и= w=чище'нiе мно'гихъ 
прегрjьше'нiй мо'лимся.

Та'же, Ны'нjь w\тпуща'еши: Трист~о'е. По _О='ч~е 
на'шъ: И= w\тпу'стъ.

%[Въ пято'къ на повече'рiи%], 

канw'нъ моле'бный прест~jь'й бц\дjь. Гла'съ _е~:

%[Пjь'снь а~%]

I=рмо'съ: Коня` и= вса'дника въ мо'ре чермно'е, 
сокруша'яй бра^ни, мы'шцею высо'кою, хр\сто'съ и=стрясе`: 
i=и~ля же сп~се`, побjь'дную пjь'снь пою'ща. 

Вси' тя человjь'честiи ро'ди хва'лятъ, jа='кw дре'вле 
дв~о, пр\оро'чески прорекла` _е=си`: и= мене` о_у=`бо 
прiими` пою'ща тя` вл\дчце, и= просвjьти`, и= вразуми`.

Притупи'ла _е=си` сме'рти жа'ло, и= мiрскi'й грjь'хъ 
дв~о, и='стинную ро'ждши жи'знь, _е=я'же ра'ди вл\дчце, 
притупи` страсте'й мои'хъ _о='стрыя стрjь'лы вско'рjь.

Сла'ва: _Е=ди'на и=спещре'на дв~и'ческими ря'снами w\т 
вjь'ка jа='вльшися, смоко'вную ри'зу а=да'мову ты` 
расто'ргнула _е=си`: тjь'мже мя` ны'нjь w=блецы` 
цjьлому'дрiя _о=де'ждею мл~твами твои'ми.

И= ны'нjь: Бога'тство и= бж~е'ственную сла'ву стяжа'ша 
о_у=`бо мнw'ги дщ_е'ри пре'жде jа='вjь, но без\ъ 
сравне'нiя вл\дчце, ты` всjь'хъ превозшла` _е=си`. 
тjь'мже мя` ны'нjь w=богати` нб\сными и= бж~е'ственными 
бл~года'тьми.

%[Пjь'снь г~%]

I=рмо'съ: Водрузи'вый на ничесо'мже зе'млю 
повелjь'нiемъ твои'мъ, и= повjь'сивый неwдержи'мw 
тяготjь'ющую, на недви'жимjьмъ хр\сте`, ка'мени 
за'повjьдей твои'хъ, цр~ковь твою`, о_у=тверди`, _е=ди'не 
бл~же и= чл~вjьколю'бче.

Глубина` и= высота` въ тебjь` познава'шеся дв~о 
преч\стая, бж~iей му'дрости непостижи'мjьй, w\т твои'хъ 
ложе'снъ ро'ждшейся: _е='юже глубины` се'рдце мое` 
и=зба'ви мудрова'нiй sмiи'ныхъ.

И='же пре'жде перна^тыя, и= га'ды, w\т воды` 
соста'вилъ _е=си` сло'вомъ, не су'щыя пре'жде: ты` а='бiе 
хр\сте` w\т кро'ве ч\стыя дв~ы, бж~е'ственнагw твоегw` 
воплоще'нiя _о=де'жду стра'нну о_у=стро'илъ _е=си`.

Сла'ва: Ты` _е=ди'на w=чище'нiе jа=ви'лася _е=си` 
_е=стеству`, преч\стая, въ ню'же _о='гнь бж~е'ственный 
неwпа'льнw все'лься, сiе` w=чи'сти jа='вjь: ты` о_у='бw 
согрjьше'нiй и= страсте'й мои'хъ скве'рну w=чи'сти, и= 
твои'ми мл~твами просвjьти' мя. 

И= ны'нjь: Ча'шу но'вагw вiногра'да ро'ждiя, 
напоя'ющую jа='вjь вjь^рныя во w=ставле'нiе согрjьше'нiй, 
тя` преч\стая вjь'дый, молю`: и=спуще'нiемъ бж~е'ственныя 
воды` напо'й се'рдце мое`.

%[Пjь'снь д~%]

I=рмо'съ: Бж~е'ственное твое` разумjь'въ и=стоща'нiе, 
прозорли'вw а=вваку'мъ, хр\сте`, со тре'петомъ вопiя'ше 
тебjь`: во сп~се'нiе люде'й твои'хъ, сп~сти` пома^занныя 
твоя^ прише'лъ _е=си`.

Неwра'на ты` jа=ви'лася _е=си` бразда`, несjь'янный 
бж~е'ственный прозя'бшая кла'съ, и='мже а='лчуща мя` 
накорми` бж~е'ственными дарова'ньми же и= бл~года'тьми.

Боля'ща мя` и='скреннw сме'ртнjь, и= душе'вныхъ 
страсте'й _о=гне'мъ содержи'ма вл\дчце, мл~твъ твои'хъ 
водо'ю напои'вши, вско'рjь возста'ви.

Сла'ва: Jа='кw су'щiй бж~iй гра'дъ w=душевле'нъ, 
_е=го'же рjь'ки мы'сл_енныя веселя'тъ стремл_е'нiя, 
мл~твъ твои'хъ столпо'мъ души` моея` хра'мину 
о_у=тверди`.

И= ны'нjь: _О='блакъ тя` вjь'дый, w=дожди'вшiй пра'вду 
и='стинную, молю` преч\стая вл\дчце, w\т всjь'хъ 
w=би'дящихъ мя` и=зба'вити раба` твоего` вско'рjь.

%[Пjь'снь _е~%]

I=рмо'съ: W=дjья'йся свjь'томъ jа='кw ри'зою, къ 
тебjь` о_у='тренюю, и= тебjь` зову`: ду'шу мою` 
просвjьти` w=мраче'нную хр\сте`, jа='кw _е=ди'нъ 
бл~гоутро'бенъ.

Возмуще'нiе и= во'лну грjьха`, и= страсте'й мои'хъ 
дв~о вл\дчце, до конца` о_у=тиши`, безстра'стiя ро'ждши 
вино'внаго.

Поста'въ сы'й свы'ше хр\сто'въ jа=ви'ся, бл~голjь'пiя 
_о=де'жды бж~е'ственныя, добродjь'телей _о=де'ждею 
ч\стая, w=бнаже'нную ду'шу мою` w=блецы`.

Сла'ва: W=чище'нiе ми` да'руй согрjьше'нiй, твои'ми 
мольба'ми ч\стая дв~о, jа='же w=чище'нiе бж~е'ственное 
ро'ждшая на'мъ хр\ста` и= гд\са.

И= ны'нjь: Стру'пы, jа='звы и= гно_е'нiя грjьхw'вная, 
рукодjь^йствiя, мл~твами потреби' ми дв~о, и= си'лу рабу` 
твоему` пода'ждь.

%[Пjь'снь s~%]

I=рмо'съ: Неи'стовствующееся бу'рею душетлjь'нною, 
вл\дко хр\сте`, страсте'й мо'ре о_у=кроти`, и= w\т тли` 
возведи` мя`, jа='кw бл~гоутро'бенъ.

Jа='же свjь'тъ ро'ждшая свjьти'ламъ твори'тельный, 
ду'шу мою` ны'нjь просвjьти`, и= и=зба'ви w\т страсте'й 
w=мраче'нiя, всесвjь'тлая.

Ме'рры о_у=слади'вшаго во'ды пре'жде бц\де, твоего` 
сн~а моли`, и=зба'вити мя` стра'сти лю'тыя, и= го'рести 
вско'рjь.

Сла'ва: Возмуща'етъ пото'къ страсте'й ду'шу мою`, 
преч\стая: но сего` и=зсуши` мл~твами твои'ми, и= 
по'мыслы лука^выя потреби`.

И= ны'нjь: Хр\сто'съ и=збавля'я человjь'ки прiи'де w\т 
сiw'на, и=з\ъ чре'ва твоегw` вл\дчце пренепоро'чная: 
и='мже и= мене` w\т напа'стей и=зба'ви и= скорбе'й.

Та'же, Гд\си поми'луй, три'жды. Сла'ва, и= ны'нjь:

Сjьда'ленъ, гла'съ _е~:

Вску'ю о_у=ныва'ющи душе` стра'стная, забы'ла _е=си` 
бг~а твоего` ми'лующаго тя`; и= повелjь^нiя _е=гw` 
преwби'дjьвши, въ блудjь` житiе` скончава'еши 
о_у=мовре'днw: w\тступи` w\т sло'бы, бц\дjь вопiю'щи: 
w\тча'янную ду'шу мою` поми'луй.

%[Пjь'снь з~%]

I=рмо'съ: Превозноси'мый _о=тц_е'въ гд\сь пла'мень 
о_у=гаси`, _о='троки w=роси`, согла'снw пою'щыя: бж~е, 
бл~гослове'нъ _е=си`.

О_у=жаса'ются и= трепе'щутъ твоегw` призыва'нiя 
преч\стая, бjьсо'встiи полцы`: w\т ни'хже и=збавля'ющи 
мя` сп~си`, и= соблюди`, покрыва'ющи w\т вся'кагw вре'да.

Неизглаго'ланная сла'ва твоя` дв~о, сла'вы бо гд\са 
родила` _е=си`: тjь'мже мя` сподо'би сла'вы сн~а твоегw` 
и= бг~а моегw`, твои'ми мл~твами. 

Сла'ва: Преклони'ся къ мольба'мъ твоегw` раба` 
вл\дчце, и= и=зба'ви мя` вско'рjь бjь'дъ и= скорбе'й, и= 
вся'кихъ и=скуше'нiй, ви'димыхъ и= неви'димыхъ.

И= ны'нjь: Всего` мя` страстьми` студа` преч\стая, 
w=каля'вшася и= w=скверни'вшася, чистото'ю w=мы'й, и= 
о_у=ясни` дв~о, мл~твами твои'хъ w=кропле'нiй.

%[Пjь'снь и~%]

I=рмо'съ: Тебjь` вседjь'телю въ пещи` _о='троцы, 
всемi'рный ли'къ спле'тше, поя'ху: дjьла` вся^кая гд\са 
по'йте, и= превозноси'те во вся^ вjь'ки.

Вода` непло'дствiя стра'стна, души` моея` ложесна` 
непло'дна сотвори`, и= и=зсуши`: w=дожди' ми ле'гкiй 
_о='блаче, бж~е'ственную ро'су, jа='кw да возращу` плоды` 
покая'нiя.

Во'лну помышле'нiй стра'стныхъ и= бу'рю о_у=тиши` 
преч\стая, твои'ми мл~твами: напра'ви же мя` къ тече'нiю 
безстра'стiя, да тя` сла'влю те'плjь во вjь'ки вся^.

Сла'ва: Две'ре мы'сленная, и= затвор_е'ная врата`, 
и='миже _е=ди'нъ про'йде бг~ъ, дв_е'ри загради` и= 
заключи` страсте'й мои'хъ, и= о_у=пова'нiя w\тве'рзи ми` 
врата`.

И= ны'нjь: Возми` w\т мене` прегрjьше'нiй бре'мя, мт~и 
дв~о, jа='же _е=ди'на взе'млющаго мi'ра всегw` ве'сь 
грjь'хъ, ро'ждшая неска'заннw а='гнца бж~iя и= сло'ва.

%[Пjь'снь f~%]

I=рмо'съ: И=са'iе лику'й, дв~а и=мjь` во чре'вjь, и= 
роди` сн~а _е=мману'ила, бг~а же и= человjь'ка, восто'къ 
и='мя _е=му`: _е=го'же велича'юще, дв~у о_у=бл~жа'емъ.

W=скверни'въ jа='кw человjь'къ ду'шу мою` 
прегрjьше'ньми мно'гими, и= страстьми` плотски'ми 
w=каля'вся, тя` молю` ны'нjь прилjь'жнw, и= ми'лъ ся` 
дjь'ю: w=чи'сти мя` ч\стая, твои'ми мл~твами w\т вся'кiя 
sло'бы.

Воли'теля мл\сти родила` _е=си`, щедро'тъ 
чл~вjьколю'бца бг~а, _е=ди'наго бл~га'го, 
долготерпjьли'ваго и= бл~гоутро'бнаго: _е=го'же 
бл~гопремjь'нна покажи' ми ч\стая, твои'ми мольба'ми, и= 
согрjьше'нiй разрjьше'нiе пода'ждь.

Сла'ва: Дрема'нiемъ w=держи'ма о_у=ны'нiя, и= 
сластьми` спя'ща мя` ны'нjь, вл\дчце, раба` твоего` 
воздви'гни къ добродjь'телемъ дjья'нiй бл~ги'хъ, 
неусы'пными твои'ми ма'терними мл~твами.

И= ны'нjь: Бл~гословя` бл~гословлю' тя преч\стая, и= 
велича'ю те'плjь: бл~гослови' мя о_у='бw твоего` пjьвца`, 
и= вся'ческихъ ну'ждныхъ и= печа'льныхъ и=зба'ви, и= 
сохрани` твои'ма дла'ньма непобjьди'ма.

Та'же, Досто'йно _е='сть: Покло'нъ. И= Трист~о'е. По 
_О='ч~е на'шъ: тропари` и= про'чее _о=бы'чно, и= 
w\тпу'стъ.

%[Въ суббw'ту о_у='тра%],

по а~-мъ стiхосло'вiи сjьда'льны мч~нчны, гла'съ _е~:

Сiя'етъ дне'сь па'мять стр\стоте'рп_ецъ, и='мать бо и= 
w\т нб~съ зарю`: ли'къ а='гг~льскiй торжеству'етъ, и= 
ро'дъ человjь'ческiй спра'зднуетъ. тjь'мже мо'лятся 
гд\севи, поми'ловатися душа'мъ на'шымъ. 

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Чудеса` ст~ы'хъ твои'хъ мч~нкъ стjь'ну неразори'му 
на'мъ дарова'лъ _е=си`, хр\сте` бж~е: тjь'хъ моли'твами 
вjь^рныя лю'ди твоя^ о_у=тверди`, jа='кw _е=ди'нъ бл~гъ 
и= человjьколю'бецъ.

Сла'ва, и= ны'нjь, бг~оро'диченъ: Ра'дуйся, две'ре 
гд\сня непроходи'мая, ра'дуйся, стjьно` и= покро'ве 
притека'ющихъ къ тебjь`, ра'дуйся, неwбурева'емое 
приста'нище, и= неискусобра'чная, ро'ждшая пло'тiю 
творца` твоего` и= бг~а: моля'щи не w=скудjьва'й w= 
воспjьва'ющихъ, и= кла'няющихся рж\ству` твоему`. 

По в~-мъ стiхосло'вiи сjьда'льны, мч~нчны, гла'съ _е~: 

Гд\си, ча'шjь страсте'й твои'хъ стр\стоте'рпцы твои` 
поревнова'вше, w=ста'виша жите'йскую красоту`, и= бы'ша 
а='гг~лwмъ соприча^стницы: тjь'хъ мольба'ми пода'ждь 
душа'мъ на'шымъ ми'ръ хр\сте` бж~е, и= ве'лiю мл\сть. 

Стi'хъ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Ст~ы'хъ мч~нкъ и=справле'нi_емъ нб\сныя си^лы 
преудиви'шася, ка'кw въ тjь'лjь ме'ртвеннjьмъ подви'гшеся 
до'брjь, безпло'тнаго врага` си'лою кр\стною побjьди'ша 
неви'димw: и= мо'лятся гд\севи, поми'ловатися душа'мъ 
на'шымъ.

Стi'хъ: Бл~же'ни, jа=`же и=збра'лъ и= прiя'лъ _е=си` 
гд\си, и= па'мять и='хъ въ ро'дъ и= ро'дъ.

Та'же сjьда'ленъ, поко'инъ:

Поко'й сп~се на'шъ съ пра'ведными рабы^ твоя^, и= 
тjь'хъ всели` во дворы` твоя^, jа='коже пи'сано _е='сть, 
презира'я вся^ согрjьш_е'нiя и='хъ, jа='кw бл~гъ, 
вw'льная и= невw'льная, и= вся^ jа=`же въ вjь'дjьнiи и= 
не въ вjь'дjьнiи, чл~вjьколю'бче.

Сла'ва, и= ны'нjь, бг~оро'диченъ: W\т дв~ы возсiя'вый 
мi'ру хр\сте` бж~е, сы'ны свjь'та то'ю показа'вый, 
поми'луй на'съ.

Канw'нъ ст~ы^мъ мч~нкwмъ,и= ст~и'тел_емъ, и= 
прп\дбнымъ, и= о_у=со'пшымъ. Творе'нiе i=w'сифово, 
[_е=го'же краестро'чiе: Твои^мъ хр\сте`, рабw'мъ сiя^ 
пjь^сни приношу`.] Гла'съ _е~:

%[Пjь'снь а~%]

I=рмо'съ: Зе'млю, на ню'же не возсiя`, ни ви'дjь 
со'лнце когда`: бе'здну, ю='же не ви'дjь на'гу широта` 
нб\сная, i=и~ль про'йде невла'жнw гд\си, и= вве'лъ _е=си` 
_е=го` въ го'ру ст~ы'ни твоея`, хва'ляща и= пою'ща 
побjь'дную пjь'снь.

Мч~нченъ: Тjьлеса` предаю'ще некрw'ткимъ судiя'мъ, 
претерпjь'сте нестерпи^мыя ра^ны до'блiи страда'льцы, 
ча'юще прiя'ти по'ч_ести свы'ше: и= введе` ва'съ 
хр\сто'съ въ вjь^чныя _о=би'т_ели, ра'дующихся и= 
пою'щихъ побjь'дную пjь'снь,

Ст~и'тел_емъ: Прп\дбнiи и= пра'веднiи, и= ст~и'телiе, 
бл~госла'внiи соверши'вше повелjь^нiя бж~iя, о_у=пасо'ша 
лю'ди, и= до'брjь наста'виша къ водjь` ра'зума: и= 
пото'ки сла'дости досто'йнw воспрiя'ша, и=сточа'юще 
бл~года'тiю и=сцjьле'нiй рjь'ки.

Напра'ви мя` гд\си, къ приста'нищ_емъ живота`, 
мл~твами пр\орw'къ пресла'вныхъ, прему'дрыхъ 
первост~и'телей, и= сщ~е'нныхъ же'нъ пострада'вшихъ 
крjь'пкw, и= посто'мъ врага` попра'вшихъ, му'жескимъ 
о_у=мо'мъ, бж~е'ственною тебе` бл~года'тiю jа='вльшагwся 
на земли`.

Сла'ва, поко'инъ: Тебе` мо'лимъ бл~гопремjь'ннаго 
бг~а: о_у=поко'й въ нjь'дрjьхъ а=враа'мовыхъ рабы^ твоя^ 
хр\сте`, jа=`же къ тебjь` преста'вилъ _е=си` w\т 
жите'йскагw мяте'жа, и= сподо'би и='хъ свjь'та вjь'чнагw, 
тjь'хъ согрjьш_е'нiя презира'я jа='кw бл~гъ.

И= ны'нjь: Ра'дуйся, тебjь` зове'мъ, ро'ждшей ра'дость 
всепjь'тая: просвjьти` на'шя о_у=мы` и= ду'шы, и= къ 
стезя'мъ ра'зума всjь'хъ напра'ви, и= прегрjьше'нiй 
всjь^мъ w=чище'нiе да'ти моли` _е=ди'на бг~оневjь'сто, 
сн~а твоего` и= бг~а.

И='нъ канw'нъ о_у=со'пшымъ, пое'мый на ряду`, и=дjь'же 
нjь'сть мине'и, [_е=го'же краегране'сiе: Fеофа'новъ 
пя'тый над\ъ ме'ртвыми канw'нъ.] Гла'съ _е~.

%[Пjь'снь а~%]

I=рмо'съ: Сп~си'телю бг~у, въ мо'ри лю'ди немо'крыми 
нога'ми наста'вльшему, и= фараw'на со всево'инствомъ 
пото'пльшему, тому` _е=ди'ному пои'мъ, jа='кw 
просла'вися. 

Припjь'въ: Ди'венъ бг~ъ во ст~ы'хъ свои'хъ, бг~ъ 
i=и~левъ. 

Бж~е'ственною любо'вiю стр\стоте'рпцы хр\стw'вы 
мучи'телей горды'ню попра'ша: преста'вл_еннымъ же вjь'рою 
мл\стивное про'сятъ w=ставле'нiе и= поко'й. 

Припjь'въ: О_у=поко'й гд\си ду'шы ра^бъ твои'хъ. 

Во ст~ы'хъ селе'нiихъ, во дво'рjьхъ твои'хъ хр\сте`, 
преста'вл_енныя всели`! и='же до'лгъ за ни'хъ пролiя'вый 
кро'вь твою` вл\дко, преч\стнjь'йшую.

Сла'ва: Прему'дрость бж~iя, и='же и=звjь'стно 
начерта'нiе все` нося'й роди'телево: и=`хже прiя'тъ 
ще'дре, са'мъ о_у=поко'й, подава'я и=`мъ присносу'щное 
бл~же'нство.

И= ны'нjь: Свjьтоно'сная сjь'нь, златови'дный 
ковче'гъ, бж~е'ственное сло'во w=бдержа'щи воплоще'нное 
на'съ ра'ди, и= разори'вшее сме'ртную си'лу, jа=ви'лася 
_е=си` всенепоро'чная.

%[Пjь'снь г~%]

I=рмо'съ: Дви'жимое се'рдце мое` гд\си, волна'ми 
жите'йскими, о_у=тверди`, въ приста'нище ти'хое 
наставля'я jа='кw бг~ъ.

Па'лицами бiе'мо не пощадjь'сте тjь'ло, и= мечи` 
сjько'мо всехва'льнiи _о=ру'жницы, о_у=крjьпля'еми 
наде'ждею мч~нцы вjь'чныхъ красо'тъ.

Ст~и'тельства _о=де'жду просвjьти'сте, ви'ды 
добродjь'тельными о_у=па'сше хр\сто'во ста'до на 
па'житехъ живо'тныхъ.

Пло'ть о_у=мерщвля'юще воздержа'нiемъ прп\дбнiи, 
жи'зни бж~е'ственнjьй причасти'шася: тjь'хъ хр\сте` 
сщ~е'нными мл~твами w\т бjь'дъ и=зба'ви на'съ.

Сла'ва: О_у=со'пшымъ та'мошнiй поко'й чл~вjьколю'бче 
пода'ждь, jа=`же содjь'яша на земли`, до'лги w\тпуща'я 
jа='кw бл~гъ. 

И= ны'нjь: Бл~гослове'нную въ жена'хъ тя` jа='кw 
ви'дjь, сосло'вiе же'нское пострада`, и= твоему` сн~у, 
дв~о мт~и, приведе'ся.

%[И='нъ%]

I=рмо'съ: О_у=тверди` ны` бж~е сп~се, твое'ю си'лою, 
и= воздви'гни ро'гъ твоея` цр~кве, правовjь'рнw 
хва'лящихъ тя`.

Му'жески подви'гшеся страда'льцы, мучи'тельскимъ 
стремле'нi_емъ проти'ву ста'ша, и= мо'лятся w= 
о_у=со'пшихъ хр\сту`.

Зако'ны твои'ми воспита'вшихся, преста'вльшихся 
пребл~гi'й, въ свjь'тлыхъ твои'хъ селе'нiихъ прiе'мь, 
о_у=поко'й.

Сла'ва: Мл\стивый _е=ди'не бж~е, jа=`же и=збра'лъ 
_е=си`, сподо'би ст~ы'хъ свjь'тлостей, презира'я тjь'хъ 
согрjьш_е'нiя.

И= ны'нjь: Пое'мъ твое` рж\ство` ч\стая, и='мже 
пе'рвагw w=сужде'нiя и= кля'твы и=зба'вихомся, и= w\т 
сме'рти свободи'хомся.

%[Пjь'снь д~%]

I=рмо'съ: О_у=слы'шахъ гд\си слу'хъ тво'й, и= 
о_у=боя'хся, разумjь'хъ смотре'нiе твое`, и= просла'вихъ 
тя` _е=ди'не чл~вjьколю'бче.

Си'лою твое'ю гд\си, стр\стоте'рпцы вра'жiю си'лу 
попра'ша, и= крjь'пость бы'ша вjь^рнымъ, и= вели'кое 
о_у=твержде'нiе.

Прп\дбнiи вси` ра'достiю ра'дуются, и= w=дjьва'ются 
сщ~е'нницы бж~е'ственнiи въ пра'вду, jа='коже въ ри'зу.

Воспои'мъ вси` бг~оглагw'ливыя бж~iя пр\оро'ки, и= 
почти'мъ же'нъ сосло'вiе, jа=`же до'брjь тече'нiе 
сконча'вшыя.

Сла'ва: Къ приста'нищу твоегw` цр\ствiя вл\дко, 
о_у=стреми'въ, о_у=поко'й, и=`хже преста'вилъ _е=си` w\т 
мяте'жа и= бу'ри настоя'щагw житiя`.

И= ны'нjь: Безлjь'тный бы'сть ны'нjь под\ъ лjь'томъ 
и=з\ъ тебе` дв~о: того` моли` разруши'ти вся^ души` моея` 
лjь^тная прегрjьш_е'нiя. 

%[И='нъ%]

I=рмо'съ: О_у=слы'шахъ гд\си, и=з\ъ гро'ба твое` 
воста'нiе, и= просла'вихъ твою` непобjьди'мую си'лу. 

Соприсносу'щна тя` _о=ц~у` и=сповjь'давше бл~гоче'стнw 
мч~нцы хр\сте`, о_у=бiе'ни бы'ша, и= вопiю'тъ ти`: 
и=зба'ви и=`хже прiя'лъ _е=си` рабы^ твоя^. 

И='же въ мертвецjь'хъ бы'вый _е=ди'нъ свобо'дь 
мертве'цъ хр\сте`, и= мертвец_е'мъ жи'знь вjь'чную 
да'руя, поко'й да'ждь ны'нjь преста'вл_енымъ рабw'мъ 
твои^мъ.

Сла'ва: Прише'дый во _е='же сп~сти` заблу'ждшыя 
хр\сте`, ра'йскагw сподо'би вселе'нiя, jа=`же преста'вилъ 
_е=си` въ вjь'рjь, w=правда'вый бл~года'тiю.

И= ны'нjь: W=сjьни' тя вы'шнягw _о=трокови'це си'ла, 
въ тебjь` ра'й содjь'ла живо'тный, дре'во и=му'щiй 
посредjь`, хода'тая и= гд\са.

%[Пjь'снь _е~%]

I=рмо'съ: _О=кая'нную ду'шу мою`, нощеборю'щуюся со 
тьмо'ю страсте'й, предвари'въ о_у=ще'дри, и= возсiя'й 
мы'сленное сл~нце днесвjь'тлыя sвjьзды` во мнjь`, во 
_е='же раздjьли'ти но'щь w\т свjь'та.

И=сцjьле'нiе неду'гующымъ и=сточа'ютъ кw'сти мч~нкъ: 
не сокруши'вшеся бо sло'бою, и= на^ша w=бновля'ютъ 
сокруш_е'нiя: вся^ же кw'сти sлоче'стiя jа='кw пра'хъ 
и=стни'ша.

Зако'ны твоя^ соблюда'юще ст~и'телiе о_у=пасо'ша 
лю'ди, и= наста'виша ще'дре, къ животу` бу'дущему: 
прп\дбнiи же о_у=мертви'ша страсте'й мучи'тельство 
соверше'ннымъ о_у=мо'мъ.

Да почту'тся пр\оро'цы, и= съ ни'ми вси` пра'в_едницы 
вjь'рою, и= да похва'лятся прп\дбнw пожи'вшiи, и= му'ками 
просвjьти'вшiися на земли` бж~е'ств_енныя ж_ены`, jа='кw 
рабы^ хр\стw'вы.

Сла'ва, поко'инъ: Jа=`же w\т земли` прiя'тъ, въ 
нб\сныхъ о_у=чини` селе'нiихъ вjь^рныя рабы^ твоя^, 
тjь'хъ презира'я прегрjьш_е'нiя, за премно'гую бл~гость 
хр\сте`, воплоще'йся на'съ ра'ди земны'хъ.

И= ны'нjь, бг~оро'диченъ: Пое'мъ тя` дв~о, _е=я'же 
ра'ди jа=ви'ся бг~ъ су'щымъ на земли`, человjь'къ бы'въ, 
вопiю'ще: ра'дуйся, земле` бл~гоплодови'тая, 
плодонося'щая кла'съ та'йны, пита'ющъ вся'кое дыха'нiе.

%[И='нъ%]

I=рмо'съ: О_у='тренююще вопiе'мъ ти` гд\си, сп~си' ны, 
ты' бо _е=си` бг~ъ на'шъ, ра'звjь бо тебе` и=но'гw не 
зна'емъ.

Мч~нкъ прiе'мъ гд\си, мол_е'нiя, ду'шы, jа=`же 
преста'вилъ _е=си`, со и=збра'нными ти` причти`.

Предре'клъ _е=си`, не о_у=зрjь'ти сме'рти вjь'рующымъ 
въ тя`: тjь'мже вл\дко о_у=со'пшыя о_у=поко'й.

Сла'ва: Красоты` до'му твоегw` гд\си, твоя^ рабы^ 
о_у=лучи'ти сподо'би, и= сла'дкагw прича'стiя.

И= ны'нjь: Сло'во, _е='же _о=ц~у` соприсносу'щное, w\т 
дв~ы вопло'щься, о_у=мертви` сме'ртiю сме'рть.

%[Пjь'снь s~%]

I=рмо'съ: Jа='коже пр\оро'ка w\т sвjь'ря и=зба'вилъ 
_е=си` гд\си, и= мене` и=з\ъ глубины` несодержи'мыхъ 
страсте'й возведи`, молю'ся: да приложу` призрjь'ти ми` 
къ хра'му ст~о'му твоему`.

Тjьлеса` преда'вше на ра^ны бж~е'ственнiи мч~нцы, 
мучи'телей рука'мъ, веселя'хуся душе'ю: бж~е'ственное бо 
зря'ху вои'стинну, присносу'щное ра'дованiе и= 
бж~е'ств_енная воздая^нiя.

Сла'ва прему'дрымъ ст~и'тел_емъ и= прп\дбнымъ ты` 
_е=си` хр\сте`: мл~твами и='хъ твоя^ лю'ди о_у=ще'дри, 
и=`хже свое'ю кро'вiю стяжа'лъ _е=си`, jа='кw 
чл~вjьколю'бецъ.

W\т тебе` гд\си, просвjьща'ющеся о_у=мо'мъ пр\оро'цы, 
проявля'ютъ jа='снw да^льняя jа='коже бли'зъ: ж_ены' же 
си'лою твое'ю держа'ву вра'жiю разруши'ша, страда'нiемъ 
и= посто'мъ.

Сла'ва: Преста'вл_еныя w\т на'съ вjь^рныя рабы^ твоя^, 
ликw'мъ и=збра'нныхъ сопричта'въ бл~же, о_у=поко'й гд\си, 
вся^ тjь'хъ согрjьш_е'нiя презира'я за мл\срдiе.

Бг~оро'диченъ: Созда'вый въ нача'тцjь _е='vу гд\си, 
дв~ы въ ложесна` вше'дъ, на'ше содjь'ловаеши w=бновле'нiе 
въ ра'бiй w='бразъ w=бо'лкся, и='же вл\дка вся'ческихъ.

%[И='нъ%]

I=рмо'съ: W=бы'де мя` бе'здна, гро'бъ мнjь` ки'тъ 
бы'сть: а='зъ же возопи'хъ къ тебjь` чл~вjьколю'бцу, и= 
сп~се' мя десни'ца твоя` гд\си.

Во'инство мч~нкъ твои'хъ, вы^шнимъ си'ламъ 
подо'бящеся, хр\сте`, мо'лятъ тя`, пода'ждь 
чл~вjьколю'бче, преста'вл_енымъ _е='же w\т тебе` 
наслажде'нiе.

Въ мjь'стjьхъ прохлажде'нiя, въ мjь'стjьхъ ст~ы'хъ 
свjь'тлости, въ мjь'стjьхъ w=слабле'нiя хр\сте`, jа='кw 
чл~вjьколю'бецъ, и=`хже прiя'лъ _е=си`, о_у=чини` рабы^ 
твоя^.

Сла'ва: W=чи'сти рабы^ твоя^, и= тjь^мъ согрjьше'нiй 
проще'нiе пода'ждь чл~вjьколю'бче, и= жи'зни сподо'би 
нетлjь'ннjьй, и= бл~же'нному наслjь'дiю. 

Бг~оро'диченъ: Зача'тiя безсjь'меннагw твоегw`, кто` 
сло'вомъ и=зрещи` мо'жетъ чудесе`, всенепоро'чная: бг~а 
во родила` _е=си`, за мл\срдiе къ на'мъ прише'дша.

%[Пjь'снь з~%]

I=рмо'съ: _О=гня` гаси'лище _о=трокw'въ мл~тва, 
w=роша'ющая пе'щь, проповjь'дница чудесе`, не w=паля'ющи, 
ниже` сожига'ющи пjьсносло'вцы бг~а _о=т_е'цъ на'шихъ.

Вы` разжиза'еми лю'тыхъ муче'нiй _о=гне'мъ, любле'нiе 
теплjь'йшее мч~нцы сла'внiи показа'сте ко гд\су, 
прохлажда'юще ва'съ по'мысломъ бл~гочести'вымъ.

Прему'дростiю дх~а о_у=краси'вшеся прему'дрiи, и= 
свjь'тлw пожи'сте, сщ~еннодjь'йствующе бл~года'ти 
_е=v\глiа, и= jа='кw бж~iя служи'тели похваля'емъ ва'съ.

Вы` о_у=мертви'вше пло'ть болjь'зньми мно'гими, жи'зни 
сподо'бистеся бу'дущiя прп\дбнiи, моля'щеся сiю` 
получи'ти на'мъ о_у=мерщвл_е'нымъ страсте'й приложе'ньми.

Бл~же'нный ли'къ бж~iихъ пр\орw'къ, и= же'нъ собо'ръ, 
подви'гшыяся посто'мъ, и= страда'нiемъ низложи'вшыя 
врага`, да похва'лятся вjь'рнw.

Сла'ва: М_е'ртвымъ прiwбщи'вся всjь'хъ жи'знь сло'ве, 
ны'нjь w=ста'вльшихъ житiя` мяте'жъ, ко приста'нищу 
твоему` бж~е'ственному о_у=пра'ви, согрjьш_е'нiя и='хъ 
презира'я бл~же. 

И= ны'нjь: И=`же бц\ду тя` му'дрствующiи ра'зумомъ 
пра'вымъ, _о=гня` вjь'чнагw и= тьмы` да и=зба'вимся 
хода'тайствомъ твои'мъ вл\дчце, и= неви'димыхъ вра^гъ 
борю'щихъ на'съ.

%[И='нъ%]

I=рмо'съ: Въ пещи` _о='гненнjьй пjьсносло'вцы сп~сы'й 
_о='троки, бл~гослове'нъ бг~ъ _о=т_е'цъ на'шихъ.

Ны'нjь непристу'пнагw свjь'та насы'титися, пода'ждь 
сп~се, преста'вл_енымъ, мольба'ми стр\стоте'рп_ецъ 
твои'хъ.

Въ цр~кви пе'рвен_ецъ хр\сте`, въ вjь'рjь 
сконча'вшихся, ще'дре, сопричти`.

Сла'ва: О_у=кра'шены _о=де'ждами нетлjь'нiя твоя^ 
рабы^, преста'вл_еныя къ тебjь` сп~се, о_у=поко'й.

И= ны'нjь: То'къ сме'ртнагw существа` w\тсjькла` 
_е=си` преч\стая, жи'знь без\ъ сjь'мене заче'нши, 
всенепоро'чная.

%[Пjь'снь и~%]

I=рмо'съ: А='гг~лwвъ со'нмъ, человjь'кwвъ собо'ръ, 
цр~я` и= зижди'теля всjь'хъ, сщ~е'нницы по'йте, 
бл~гослови'те леvi'ти, лю'дiе превозноси'те во вся^ 
вjь'ки.

Преплы'вше муче'нiй пучи'ну w=кормле'нiемъ сло'ва, 
страда'льцы крове'й тече'нiемъ погрузи'сте вся^ полки` 
льсти'вагw, и= живете` во вjь'ки.

Прему'дрiи бы'вше сщ~еннодjь'лателiе, сщ~е'ннw на 
водjь` правосла'вiя ва'мъ ввjь'ренное ста'до препита'сте: 
вои'стинну сла'дости кра'сныхъ пото'кwвъ наслажда'етеся 
во вjь'ки.

Свjьти^ла прп\дбнiи вjь^рнымъ jа=ви'стеся, jа='кw 
соверши'вше дjьла` свjь'та, и= къ бж~е'ственнjьй 
свjь'тлости преста'вистеся: тьмы` на'съ свободи'ти 
моли'теся вл\дцjь.

Весели'ся сосло'вiе же'нское, по'честей и=сполне'нiе 
вся'кихъ прiе'мшее ра'нами, и= ли'къ ра'дуйся 
пр\оро'ческiй, и= пра'ведныхъ, о_у=годи'вшихъ хр\сту` во 
вjь'ки.

Сла'ва: _О=ру'жiе w=браща'ющееся ны'нjь, да'ждь вл\дко 
невозбра'ннw проити`, преста'вл_енымъ w\т житiя` рабw'мъ 
твои^мъ: вну'трь рая` тjь'хъ вселя'я, jа='кw _е=ди'нъ 
мл\стивъ.

Бг~оро'диченъ: Jа='кw врата` вводя^щая къ 
бж~е'ственному вхо'ду, jа='кw добровосхо'дную лjь'ствицу 
бж~iю, jа='кw спаса'ющымся незаблу'дную наста'вницу, 
w=бра'дованную воспои'мъ дв~у мр~i'ю.

%[И='нъ%]

I=рмо'съ: И=з\ъ _о=ц~а` пре'жде вjь^къ рожде'ннаго 
сн~а и= бг~а, и= въ послjь^дняя лjь^та воплоще'ннаго w\т 
дв~ы мт~ре, сщ~е'нницы по'йте, лю'дiе превозноси'те во 
вся^ вjь'ки. 

И='же ст~ы'хъ мч~нкъ по'двиги прiе'мый, и= тjь'хъ 
ра'ди о_у=покоя'яй въ вjь'рjь твое'й о_у=со'пшыя, тебе` 
сп~се пое'мъ, и= превозно'симъ во вся^ вjь'ки.

Премi'рныя твоея` сла'вы сiя'нiемъ w=заря'тися, jа=`же 
w\т на'съ преста'вл_еныя сподо'би, jа='кw бл~гоутро'бенъ, 
тебе` сп~се пою'щыя, и= превознося'щыя во вся^ вjь'ки.

Сла'ва: Съ ли'ки ст~ы'хъ, и=`хже преста'вилъ _е=си`, 
о_у=чини`, и= а=враа'му, въ нjь'дрjьхъ съ ла'заремъ 
причти` тебе` сп~се пою'щихъ, и= превознося'щихъ во вся^ 
вjь'ки.

Бг~оро'диченъ: О_у=кра'шена добро'тою чистоты`, дв~о 
мт~и, добротво'рнагw бл~голjь'пiя жили'ще бы'вши: тjь'мже 
тя` пое'мъ, и= превозно'симъ ч\стую во вся^ вjь'ки. 

Та'же, пое'мъ пjь'снь бц\ды: Вели'читъ душа` моя` 
гд\са:

%[Пjь'снь f~%]

I=рмо'съ: Jа='кw сотвори` тебjь` вели^чiя си'льный, 
дв~у jа='вль тя` чи'сту по рж\ствjь`, jа='кw ро'ждшую 
без\ъ сjь'мене своего` творца`: тjь'мъ тя` бц\ду 
велича'емъ.

Сщ~еннодjь'йственнiи па'стырiе пр\орw'къ ст~ы'хъ 
ли'къ, пра'ведныхъ неизче'тное мно'жество: мч~нкwвъ 
собо'ръ, сщ~е'нными пjь'сньми да о_у=бл~жа'ются: 
моля'щеся сп~сти'ся душа'мъ на'шымъ.

Jа='кw чу'дный по'стничествовавъ прп\дбныхъ собо'ръ 
прему'дреннw, чуде'съ показа'ньми мно'гими ны'нjь 
о_у=диви'ся: тjь'хъ мольба'ми ди'вный гд\си, о_у=диви` на 
всjь'хъ мл\сти твоя^.

Со сщ~енномч~нки сконча'вшими тече'нiе до'брjь, же'нъ 
безчи'сленное мно'жество пострада'вшее и= пости'вшееся, 
любо'вiю да о_у=бл~жа'ется вjь'рнw, со а='гг~льскими 
ли'ки пребыва'ющее.

Сла'ва: Ст~ы'хъ всjь'хъ мно'жество мо'литъ тя` сло'ве: 
о_у=поко'й мно'ж_ества jа=`же въ вjь'рjь w\т земли` 
преста'вл_еныя, за мно'жество мл\сти, jа=`же содjь^яная 
и='ми въ житiи`, презира'я согрjьш_е'нiя. 

Бг~оро'диченъ: О_у=мовре'днw грjьхи` содjь'яхъ мнw'ги 
дв~о, муче'нiя w=жида'ю про'чее, w\т негw'же мя` 
и=зба'ви, несумнjь'ннымъ се'рдцемъ къ тебjь` 
приходя'щаго, и= бж~е'ственный покро'въ тво'й 
призыва'юща. 

%[И='нъ%]

I=рмо'съ: Тя` па'че о_у=ма` и= словесе` мт~рь бж~iю, 
въ лjь'то безлjь'тнаго неизрече'ннw ро'ждшую, вjь'рнiи 
_е=диному'дреннw велича'емъ.

Страда'нiй сщ~е'нныхъ мч~нцы, воздая^нiя прiе'мше, 
дарова'ти тя` ны'нjь мо'лятъ, вjь'рою преста'вл_енымъ 
сп~се, w=слабле'нiе.

О_у=мерщвле'нiе претерпjь'лъ _е=си` _е=ди'не сп~се 
безсме'ртне, и='же воскр\снiе м_е'ртвымъ подая` jа='кw 
бл~гоутро'бенъ, и= безсме'ртiя свjь'тлость.

Сла'ва: И=спра'вилъ _е=си` на'съ па'дшихъ въ сме'рть, 
и= на живо'тъ вjь'чный надjь'ятися научи'лъ _е=си`, 
_е=го'же о_у=лучи'ти твои^мъ рабw'мъ сп~се, да'руй.

Бг~оро'диченъ: Зако'на сjь^ни преидо'ша рж\ство'мъ 
твои'мъ, и='стина возсiя`, бл~года'ть дарова'ся бц\де: 
тjь'мже тя` велича'емъ.

Та'же, Досто'йно _е='сть: И= покло'нъ. Посе'мъ 
_е=ктенiа`, и= свjьти'ленъ, и= _псалмы` _о=бы^чны. 

На хвали'техъ стiхи^ры мч~нчны, гла'съ _е~:

Бл~гослове'но во'инство нб\снагw цр~я`: а='ще бо и= 
земноро'дни бjь'ша стр\стоте'рпцы, но а='гг~льскiй са'нъ 
тща'хуся дости'гнути, w= тjьлесjь'хъ неради'вше, и= 
страсте'й ра'ди безпло'тныхъ сподо'бишася че'сти. тjь'мже 
мл~твами и='хъ гд\си, сп~си` ду'шы на'шя.

Стр\стоно'сцы твои` гд\си, чинw'мъ а='гг~льскимъ 
о_у=подо'бльшеся, jа='кw безпло'тнiи, му^ки претерпjь'ша, 
и= _е=диномы'сленно о_у=пова'нiе и=му'ще, w=бjьща'нныхъ 
бл~гъ наслажде'нiе. мл~твами и='хъ хр\сте` бж~е, поми'луй 
на'съ.

Ст~i'и мч~нцы, на земли` подви'гшеся, мра'зъ 
претерпjь'ша, и= _о=гню` преда'шася, вода` и='хъ прiя'тъ. 
тjь'хъ _е='сть гла'съ: проидо'хомъ сквозjь` _о='гнь и= 
во'ду, и= и=зведе` ны` въ поко'й. тjь'хъ мл~твами бж~е, 
поми'луй на'съ.

Въ му'кахъ су'ще ст~i'и, ра'дующеся вопiя'ху: ку'пля 
на'мъ су'ть сiя^ ко вл\дцjь. вмjь'стw быва'ющихъ ра'нъ на 
тjьлесjь'хъ, свjь'тлое w=дjья'нiе въ воскр\снiе 
процвjьте'тъ на'мъ, за безче'стiе вjьнцы`, за о_у='зы 
темни^чныя ра'й: и= за _е='же со sлодjь'и w=сужде'нiе, 
_е='же со а='гг~лы житiе`. мл~твами и='хъ гд\си, сп~си` 
ду'шы на'шя.

Ты` созда'вый мя` гд\си, и= положи` на мнjь` ру'ку 
твою`, и= заповjь'давъ ми` ре'клъ _е=си`: въ зе'млю па'ки 
по'йдеши. наста'ви мя` на пра'вый пу'ть тво'й, проща'я 
мнjь` прегрjьш_е'нiя. w=сла'би ми`, и= сп~си' мя, 
молю'ся, jа='кw чл~вjьколю'бецъ.

Сла'ва, и= ны'нjь, бг~оро'диченъ: _Wле _о=кая'нная 
душе`! кi'й w\твjь'тъ и='маши рещи` судiи` во _о='нъ 
ча'съ, _е=гда` пр\сто'ли поста'вятся на судjь`, и= судiя` 
прiи'детъ w\т нб~съ, соше'дъ со тьма'ми а='гг~льскими; 
_е=гда` ся'детъ на суди'щи, прю` сотвори'ти съ рабы^ 
непотре'бными, подо'бными мнjь`, что` w\твjьща'ти 
и='маши; что'же принести` тогда`; пои'стиннjь ничто'же, 
о_у='мъ и= тjь'ло w=скверни'вши твое`. тjь'мже припади` 
къ дв~jь, и= зови` непреста'ннw, пода'ти тебjь` бога'тнw 
грjьхw'въ проще'нiе. 

На стiхо'внjь стiхи^ры поко'йны, гла'съ _е~:

Подо'бенъ: Ра'дуйся:

Свjь'томъ лица` твоегw` хр\сте`, преста'вл_еныя jа='кw 
ще'дръ просвjьти`. всели` я=` въ мjь'сто sла'чно, при 
вода'хъ твоегw` ч\стагw и= бж~е'ственнагw поко'я, въ 
жела'емыхъ нjь'дрjьхъ а=враа'ма пра'_отца, и=дjь'же 
свjь'тъ тво'й чи'стjь сiя'етъ, и= пролива'ются 
и=сто'чницы бл~госты'ни: и=дjь'же лику'ютъ jа='снw 
веселя'щеся пра'ведныхъ всjь'хъ собо'ри w= твое'й 
бл~гости. съ ни'миже о_у=чини` рабы^ твоя^, подая` и=`мъ 
ве'лiю мл\сть.

Стi'хъ: Бл~же'ни, jа=`же и=збра'лъ и= прiя'лъ _е=си` 
гд\си. 

Пjь'ти всесоста'вными гла'сы, славосло'вити же твою` 
держа'ву, бл~говоли` ще'дре, преста'вльшыяся w\т 
привре'менныхъ къ тебjь` вл\дцjь всjь'хъ и= бг~у на'шему, 
подая` красото'ю твое'ю w=свjьща'тися, и= сла'дкагw и= 
кра'снагw прича'стiя твоегw`, воспрiя'ти же и= 
наслажда'тися ч\стjь'йше: и=дjь'же _о='крестъ пр\сто'ла 
твоегw` лику'ютъ а='гг~ли, и= ст~ы'хъ ли'цы ра'достнw 
w=бстоя'тъ. съ ни'миже твои^мъ рабw'мъ поко'й пода'ждь, 
и= ве'лiю мл\сть. 

Стi'хъ: Ду'шы и='хъ во бл~ги'хъ водворя'тся. 

И=дjь'же пр\оро'кwвъ ли'къ, а=п\слwвъ и= мч~нкwвъ 
чи'нове, и= вси` и=`же w\т вjь'ка w=правди'вшiися твое'ю 
сп~си'тельною стра'стiю и= кро'вiю, _е='юже и=скупи'лъ 
_е=си` плjьне'наго человjь'ка, та'мw вjь'рою о_у=со'пшыя 
о_у=поко'й, jа='кw чл~вjьколю'бецъ, проща'яй 
согрjьш_е'нiя: _е=ди'нъ бо безгрjь'шенъ на земли` пожи'лъ 
_е=си` ст~ъ вои'стинну, _е=ди'нъ во о_у=ме'ршихъ 
свобо'дь. тjь'мже твои^мъ рабw'мъ поко'й пода'ждь, и= 
ве'лiю мл\сть.

Сла'ва, и= ны'нjь, бг~оро'диченъ: Зако'номъ 
грjьхо'внымъ на'съ порабоще'нныхъ свободи'ла _е=си` 
вл\дчце, въ ложесна'хъ законода'вца и= цр~я` хр\ста` 
заче'нши _е=ди'на дв~о мт~и, и='мже w=правда'емся ту'не, 
и= бл~года'тiю: _е=го'же ны'нjь моли`, ду'шы вjь'дущихъ 
тя` бг~омт~рь, написа'ти въ кни'зjь живо'тнjьй, jа='кw да 
хода'тайствомъ твои'мъ спа'сшеся всенепоро'чная, сн~а 
твоегw` любе'зное и=збавле'нiе полу'чимъ, тому` 
покланя'ющеся, подаю'щему мi'рови ве'лiю мл\сть.

Въ суббw'ту бл~ж_е'нны, гла'съ _е~:

Разбо'йникъ на кр\стjь` бг~а тя` бы'ти вjь'ровавъ, 
хр\сте`, и=сповjь'да тя` чи'стjь w\т се'рдца, помяни' мя 
гд\си, вопiя`, во цр\ствiи твое'мъ. 

Стi'хъ: Бл~же'ни и=згна'ни пра'вды ра'ди, jа='кw 
тjь'хъ _е='сть цр\ство нб\сное.

Началоsло'бнаго врага`, о_у=ме'рше мч~нцы, погуби'сте, 
и= взыдо'сте къ вы^шнимъ, вjьнча'вшеся бж~е'ственными 
побjь'дами, и= цр~ю` всjь'хъ бг~у предста'сте.

Стi'хъ: Бл~же'ни _е=сте`, _е=гда` поно'сятъ ва'мъ, и= 
и=зжену'тъ, и= реку'тъ вся'къ sо'лъ глаго'лъ, на вы` 
лжу'ще мене` ра'ди.

Сщ~е'нства свjь'томъ ст~и'телiе просвjьща'еми 
просла'вишася, и= прп\дбныхъ мно'жество присносу'щный 
получи'ша живо'тъ: тjь'мже о_у=бл~жа'еми су'ть.

Стi'хъ: Ра'дуйтеся и= весели'теся, jа='кw мзда` ва'ша 
мно'га на нб~сjь'хъ. 

Съ ли'ки и=збра'нныхъ на мjь'стjь вл\дко w=слабле'нiя, 
и=`хже преста'вилъ _е=си`, всели` сло'ве, презрjь'въ 
хр\сте`, jа=`же на земли` тjь'хъ согрjьш_е'нiя.

Сла'ва: _W тр\оце ч\стна'я! ст~и'телей и= мч~нкъ 
ч\стны'хъ по'двиги о_у=моле'на бу'ди: вjь'рою 
о_у=ме'ршихъ душа'мъ сп~се'нiе да'руй, и= ве'лiю мл\сть.

И= ны'нjь: Jа='же невмjьсти'маго всjь'ми, 
бг~ора'дованная вмjьсти'ла _е=си`, и= ро'ждши па'че 
_е=стества` и= сло'ва, того` мл\стива бы'ти всjь^мъ 
вл\дчце о_у=моли`.

Коне'цъ пя'тому гла'су.


